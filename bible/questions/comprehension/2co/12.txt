===== 2. Korintliler 12 Çeviri Üzere Sorular =====


S: Pavlus şimdi neyle övüneceğini söyledi?

C: Pavlus görümler ve Rab’den gelen vahiyler ile övünmeye devam edeceğini söyledi. [12:1]

S: On dört yıl önce Mesih’te olan adamın başına ne olay gelmişti?

C: O adam üçüncü göğe, cennete götürülmüş, kimsenin söyleyemeyeceği kadar kutsal olan sözler işitmişti. [12:2-4]

S: Pavlus neden övünse bile akılsız olmayacağını söyledi?

C: Pavlus övünse bile gerçeği söyleyeceğinden dolayı akılsız olmayacağını söyledi. [12:6]

S: Pavlus gururlanmasın diye başına ne olay geldi?

C: Pavlus’a bedende bir diken, kendisini rahatsız eden Şeytan’ın bir elçisi verildi. [12:7]

S: Pavlus Rab’den  bedendeki o dikeni ortadan kaldırmasını rica ettikten sonra Rab Pavlus’a ne dedi?

C: Rab Pavlus’a, «Lütfum sana yeter, çünkü güç zayıflıkta mükemmelleşir.» dedi. [12:9]

S: Pavlus neden zayıflığıyla övünmeyi tercih ettiğini söyledi?

C: Pavlus Mesih’in gücü içinde bulunsun diye bunu tercih ettiğini söyledi. [12:9]

S: Korintliler arasında büyük bir sabırla yapılan neydi?

C: Alâmetler, harikalar, havarinin gerçek belirtileri onların arasında büyük bir sabırla yapılırdı? [12:12]

S: Pavlus Korintlilere yük olmayacağını neden söyledi?

C: Pavlus sahip oldukları şeyleri değil, kendilerini istediğini onlara bildirmek için bunu söyledi. [12:14]

S: Pavlus Korintli kutsallar için neyi seve seve yapacağını söyledi?

C: Pavlus onlar için seve seve harcayacağını ve harcanacağını söyledi. [12:15]

S: Pavlus Korintli kutsallara bütün bunları ne amaçla söyledi?

C: Pavlus Korintli kutsalların gelişmesi için bütün bunları söyledi. [12:19]

S: Pavlus Korintli kutsalların yanına döndüğünde ne bulacağından korkuyordu?

C: Pavlus onların arasında çekişmeler, kıskançlık, öfke patlamaları, bencil hırs, dedikodu, kibir ve kargaşa bulacağından korkuyordu. [12:20]

S: Pavlus Tanrı’nın ona ne yapacağından korkuyordu?

C: Pavlus Tanrı’nın kendisini Korintli kutsalların önünde alçaltacağından korkuyordu. [12:21]

S: Pavlus Korintli kutsalların birçokları için ne sebeple yas tutmak zorunda kalabileceğini düşünüyordu?

C: Pavlus onların daha önce kapıldıkları pisliklerden, fuhuştan, cinsel müsamahadan tövbe etmemiş olmaları ihtimalinden korkuyordu. [12:21]