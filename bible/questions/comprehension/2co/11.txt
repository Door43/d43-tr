===== 2. Korintliler 11 Çeviri Üzere Sorular =====


S: Pavlus Korintli kutsallar için neden ilahi kıskançlık duyuyordu?

C: Pavlus onlar için kıskançlık duyuyordu, çünkü onları iffetli bakire olarak tek erkeğe, Mesih’e sunmak üzere nişanladı. [11:2]

S: Pavlus Korintli kutsallarla ilgili neden korkuyordu?

C: Pavlus onların düşüncelerinin Mesih’e olan içten ve pak adanmışlıktan saptırılmasından korkuyordu. [11:3]

S: Korintli kutsallar neleri hoş görüyorlardı?

C: Kendilerine gelen ve Pavlus’la arkadaşlarının vazettiğinden farklı bir İsa’yı vazeden kişileri hoş görüyorlardı. [11:4]

S: Pavlus Korintlilere Müjde’yi nasıl vazetti?

C: Pavlus Korintlilere Müjde’yi karşılıksız vazetti. [11:7]

S: Pavlus başka kiliseleri nasıl «soydu»?

C: Korintlilere hizmet etmek için o kiliselerden destek alarak onları «soydu». [11:8]

S: Pavlus, övündükleri konularda kendisiyle arkadaşlarına eşit olmak isteyenleri nasıl tanımlar?

C: Pavlus böyle adamları Şeytan’ın hizmetkârları, sahte havariler, aldatıcı işçiler, kendilerine Mesih’in havarisi görüntüsü verenler olarak tanımlar. [11:13-15]

S: Şeytan ne kılığına girer?

C: Şeytan ışık meleği kılığına girer. [11:14]

S: Pavlus Korintli kutsallardan kendisini akılsız olarak kabul etmelerini neden istedi?

C: Pavlus biraz övünmek için onlardan kendisini akılsız olarak kabul etmelerini istedi. [11:16]

S: Pavlus Korintli kutsalların kiminle seve seve katlandığını söyledi?

C: Pavlus onların akılsızlara, kendilerini köle edenlere, aralarında bölünmelere sebep olup kendilerinden yararlananlara, büyüklük taslayanlara ya da kendilerini tokatlayanlara seve seve katlandıklarını söyledi. [11:19-20]

S: Pavlus, kendisine eşit olmayı arzu edenlerin övündükleri hususlarda kendini onlarla karşılaştırırken nasıl övünüyordu?

C: Pavlus kendisine eşit olduklarını iddia edenler gibi İbrani, İsrailli, İbrahim’in soyundan olmasıyla övünüyordu. Pavlus, onlardan daha çok emek vermiş, hapse daha çok girmiş, sayısız dayak yemiş ve çok kez ölüm tehlikesiyle yüz yüze gelmiş olması itibari ile, Mesih’in onlardan daha üstün bir hizmetkârı olduğunu söylüyordu. [11:22-23]

S: Pavlus’un maruz kaldığı özel tehlikeler nelerdi?

C: Pavlus beş kez Yahudilerden «kırk eksi bir» kırbaç yemişti. Üç kez değnekle dövülmüştü. Bir kez taşlanmıştı. Üç kez deniz kazasına uğramıştı. Bir gün bir gece açık denizde kalmıştı. Nehirlerden, hırsızlardan, kendi soydaşlarından, öteki uluslardan tehlikelere uğramıştı. Şehirde, çölde, denizde, sahte kardeşler arasında tehlikelere düşmüştü. Pavlus ayrıca Şam’ın valisinden tehlikeye uğramıştı. [11:24-26,32]

S: Pavlus’un dediğine göre, o neden yanıp tutuşurdu?

C: Bir imanlının bir başkasının günaha düşmesine sebep olması yüzünden Pavlus yanıp tutuşurdu. [11:29]

S: Pavlus övünmesi gerekirse neyle övüneceğini söyledi?

C: Pavlus zayıflığını gösteren şeylerle övüneceğini söyledi. [11:30]