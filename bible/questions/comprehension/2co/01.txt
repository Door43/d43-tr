===== 2. Korintliler 01 Çeviri Üzere Sorular =====


S: Bu mektubu kim yazdı?

C: Bu mektubu Pavlus ve Timoteos yazdılar. [1:1]

S: Mektup kime yazılmıştır?

C: Mektup Tanrı’nın Korint’teki kilisesine ve tüm Ahaya bölgesindeki kutsalların hepsine gönderildi. [1:1]

S: Pavlus Tanrı’yı nasıl tasvir eder?

C: Pavlus Tanrı’yı Rabbimiz İsa Mesih’in Babası, rahmetlerin Babası, her tesellinin Tanrısı olarak tasvir eder. [1:3]

S: Tanrı bizi sıkıntımızda niçin teselli eder?

C: Tanrı, kendisinden aldığımız teselliyle sıkıntıda olanları teselli edebilmemiz için bizi teselli eder. [1:4]

S: Pavlus’la arkadaşlarının Asya’da çektiği sıkıntı neydi?

C: Onlar dayanabileceklerinden çok daha ağır bir yük altında ezilmişlerdi. Ölüme mahkûm edilmişlerdi. [1:8-9]

S: Pavlus’la arkadaşlarının ölüme mahkûm edilmiş olmaları neye sebep oldu?

C: Onların ölüme mahkûm edilmiş olmaları kendilerine değil, Tanrı’ya güvenmelerine sebep oldu. [1:9]

S: Pavlus Korint’teki kilisenin onlara nasıl yardım edebileceğini söyledi?

C: Pavlus Korint’teki kilisenin onlara duaları ile yardım edebileceğini söyledi. [1:11]

S: Pavlus kendisiyle arkadaşlarının neyle iftihar ettiklerini söyledi?

C: Onlar dünyada -özellikle Korint’teki kiliseyle muamelelerinde- dünyevi hikmetle değil, Tanrı’nın lütfuyla, Tanrı’dan gelen kutsallık ve içtenlikle davrandıklarına dair vicdanlarının şahadetiyle iftihar ediyorlardı. [1:12]

S: Pavlus Rabbimiz İsa’nın gününde ne olacağından emindi?

C: Pavlus o gün kendisiyle arkadaşlarının Korintli kutsalların iftiharının sebebi olacağından emindi. [1:14]

S: Pavlus Korint’teki kiliseyi kaç kez ziyaret etmek niyetindeydi?

C: Pavlus onları iki kez ziyaret etmek niyetindeydi. [1:15]

S: Mesih’in yüreklerimize Ruh’u vermesinin bir sebebi nedir?

C: O bize, daha sonra verecek şeylerin güvencesi olarak Ruh’u verdi. [1:22]

S: Pavlus Korint’e niçin gelmedi?

C: Pavlus onları esirgemek için Korint’e gelmedi. [1:23]

S: Pavlus kendisiyle Timoteos’un Korint’teki kiliseye ne yaptıklarını ve ne yapmadıklarını söyledi?

C: Pavlus onların Korint’teki kilisenin imanına egemen olmaya çalışmadıklarını, ama o kilisenin sevinmesi için onunla birlikte çalıştıklarını söyledi. [1:24]