===== 2. Korintliler 08 Çeviri Üzere Sorular =====


S: Pavlus Korintli kardeşlerin ne bilmelerini istiyordu?

C: Pavlus onların Tanrı’nın Makedonya’daki kiliselere verilen lütfunu bilmelerini istiyordu. [8:1]

S: Makedonya’daki kiliseler büyük sıkıntılarla denendiklerinde ve hatta aşırı yoksulluklarına rağmen ne yaptılar?

C: Onlar ellerinden geldiği kadarını, hatta daha fazlasını kendi özgür iradesiyle kutsalların hizmetine verdiler. [8:2-4]

S: Pavlus Titus’u ne yapması için isteklendirdi?

C: Pavlus Korintli kutsalların bu hayırlı işi tamamlaması için Titus’u isteklendirdi. [8:6]

S: Pavlus neden Korintli kutsallara, «Bu hayırlı işte de gelişmeye dikkat edin!» dedi?

C: Pavlus bunu onların sevgilerinin içtenliğini ötekilerin gayretiyle karşılaştırarak sınamak için söyledi. [8:7-8]

S: Pavlus neyin iyi ve makbul olduğunu söyler?

C: Pavlus Korintli kutsalların bu işi yapmaya istekli olmalarının iyi ve makbul olduğunu söyler. [8:12]

S: Pavlus, başkaları rahatlarken Korintli kutsallar yükün altına girsin diye bu işin yapılmasını ister mi?

C: Hayır. Pavlus dedi ki, Korintlilerin şimdi ellerindeki fazlalık onların (başka kutsalların) eksiğini tamamlayacak. Ayrıca, başka zaman onların elindeki fazlalık Korintli kutsalların eksiğini tamamlayacak. [8:13-14]

S: Tanrı Pavlus’un Korintli kutsallara gösterdiği aynı ilgiyi Titus’un yüreğinde uyandırdıktan sonra Titus ne yaptı?

C: Titus Pavlus’un ricasını kabul etti ve bu konuda çok istekli olarak kendi özgür iradesiyle Korintli kutsalların yanına geldi. [8:16-17]

S: Pavlus’la öbür kutsallar toplandıkları büyük bağış konusunda kimsenin şikayet etmesine sebep olmasın diye ne yaptılar?

C: Pavlus’la öbür kutsallar sadece Titus’u değil, Müjde’yi duyurma çabalarından ötürü bütün kiliselerce övülen bir kardeşi de onunla birlikte gönderdiler. Bu kardeş ve denenmiş olan başka bir kardeş ayrıca bağışı teslim etmeye yardım edeceklerdi. [8:18-22]

S: Pavlus Korintli kutsallara öbür kiliselerce gönderilmiş olan kardeşlere ne yapmasını söyledi?

C: Pavlus Korint’teki kiliseye onlara sevgilerini göstermelerini ve Pavlus’un öbür kiliselerin önünde Korint’teki kiliseyle neden övündüğünü göstermelerini söyledi. [8:24]