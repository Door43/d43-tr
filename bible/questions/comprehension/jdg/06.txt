===== Hakimler 06 Çeviri Üzere Sorular =====


S: İsrail halkı Midyan yüzünden ne yaptı?

C: Midyan yüzünden İsrail halkı dağlarda kendilerine sığınaklar, mağaralar, kaleler yaptılar. [6:2]

S: İsrailliler ekinlerini ektikleri zaman ne olurdu?

C: İsrailliler ekinlerini ektikleri zaman Midyanlılar, Amalekliler ve öbür doğulu halklar onlara saldırırlardı. [6:3]

S: Saldıran Midyanlılar ve Amalekliler kaç kişiydi?

C: Onları saymak olanaksızdı. [6:5]

S: İsrail halkı kimin toprağında yaşıyordu?

C: Onlar Amorluların ülkesinde yaşıyorlardı. [6:10]

S: Gidyon neden buğdayı üzüm sıkma çukurunda dövüyordu?

C: Gidyon buğdayı Midyanlılardan kurtarmak için üzüm sıkma çukurunda dövüyordu. [6:11]

S: Gidyon Yahve’nin İsrail halkına ne yaptığını düşündü?

C: Gidyon Yahve’nin İsrail halkını terk edip Midyan’ın eline teslim ettiğini düşündü. [6:13]

S: Gidyon neden İsrail’i kurtaramayacağını düşündü?

C: Gidyon Manaşşe oymağının en zayıf boyundan, babasının evinde en önemsiz biri olduğu için İsrail’i kurtaramayacağını düşündü. [6:15]

S: Yahve Gidyon’u niçin bekledi?

C: Yahve Gidyon’un kendisine armağan sunmasını bekledi. [6:18]

S: Tanrı’nın meleği Gidyon’a eti ve mayasız ekmeği nereye koymasını buyurdu?

C: Tanrı’nın meleği Gidyon’a eti ve mayasız ekmeği kayanın üzerine koymasını buyurdu. [6:20]

S: Yahve’nin meleği elindeki değneğin ucunu uzatınca ne oldu?

C: Yahve’nin meleği elindeki değneğin ucunu uzatınca ete ve mayasız ekmeğe dokundu; o zaman kayadan ateş fışkırıp eti ve mayasız ekmeği yiyip bitirdi. [6:21]

S: Gidyon Yahve’nin meleğini gördüğünü anlayınca neden korktu?

C: Gidyon Yahve’nin meleğini gördüğünü anlayınca öleceğini düşündüğü için korktu. [6:22-23]

S: Yahve Gidyon’a höyüğün üstünde ne yapmasını buyurdu?

C: Yahve Gidyon’a höyüğün üstünde Yahve için bir sunak yapmasını buyurdu. [6:26]

S: Gidyon Yahve için sunağı neden gece yaptı?

C: Gidyon babasının ev halkından ve şehrin adamlarından korktuğundan dolayı Yahve için sunağı gündüz yapmadı, gece yaptı. [6:26-27]

S: Şehrin adamları Gidyon’u niçin öldürmek istediler?

C: Adamlar Gidyon’u öldürmek istediler, çünkü Gidyon Baal’ın sunağını yıkmış ve yanındaki Aşera putunu kesmişti. [6:30]

S: Gidyon’a neden «Yerubbaal» adı verildi?

C: Gidyon, «Baal kendini savunsun!» diyerek sunağını yıktığı için Gidyon’a «Yerubbaal» adı verildi. [6:32]

S: Gidyon Yahve’nin onun vasıtasıyla İsrail’i kurtaracağından emin olmak için ne yaptı?

C: Gidyon yün yapağıyı harman yerine koydu ve dedi ki, çiy yalnızca yün yapağının üzerine düşer, topraksa kuru kalırsa, o Yahve’nin onun vasıtasıyla İsrail’i kurtaracağını bilecekti. [6:36-37]

S: Gidyon yapağıyı alıp sıktığında yapağıdan ne kadar çiy süzüldü?

C: Gidyon yapağıyı alıp sıktığında yapağıdan bir tas dolusu çiy süzüldü. [6:38]

S: Gidyon’un Tanrı’yı ikinci kez sınaması nasıl oldu?

C: Gidyon’un Tanrı’yı ikinci kez sınaması şöyle oldu: Gidyon Tanrı’dan istedi ki, yapağı kuru kalsın, etrafındaki topraksa çiyle ıslansın. [6:39]