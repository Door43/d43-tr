===== 2. Tarihler 28 Çeviri Üzere Sorular =====


S: Ahaz atası Davut gibi ne yapmadı?

C: Ahaz atası Davut gibi Yahve’nin gözünde doğru olanı yapmadı. [28:1]

S: Ahaz İsrail krallarının yollarında yürüyerek ne yaptı?

C: Ahaz Baallar için dökme putlar yaptırdı. [28:2]

S: Ahaz Baal putları yaptırma, buhur yakma, Yahve’nin İsrail halkının önünden kovmuş olduğu halkların kötülüklerine uymanın yanı sıra çocuklarına ne yaptı?

C: Ahaz çocuklarını yakmalık sunu olarak ateşte kurban etti. [28:3]

S: Ahaz’ın Aramlıların elinden ve İsrail Kralı’nın elinen de yenilgiye uğramasının sebebi neydi?

C: Aramlılar ve İsrail Kralı Ahaz’ı yenilgiye uğrattılar, çünkü kendisiyle halkı atalarının Tanrısı Yahve’yi bırakmışlardı. [28:5-6]

S: İsrail ordusu neyi Samiriye’ye taşıdı?

C: İsrail ordusu hısımlarından çoğunu tutsak aldı ve çok miktarda malı da yağmalayıp Samiriye’ye taşıdı. [28:8]

S: Samiriye’ye dönmekte olan ordunun karşısına kim çıktı?

C: Yahve’nin peygamberi Odet ordunun karşısına çıktı. [28:9]

S: Odet’in orduyu neyle suçladı?

C: Odet Yahuda halkını göklere erişen öfkeyle öldürmekle orduyu suçladı. [28:9]

S: Odet İsrail ordusuna Yeruşalim’den köle olarak tutukladıkları tutsakları ne yapmalarını buyurdu?

C: Odet orduya tutsakları geri göndermelerini buyurdu, çünkü Yahve’nin kızgın öfkesi onlara karşıydı. [28:10-11]

S: Efrayim halkının önderleri neden tutsakları Samiriye’ye getirmemeleri gerektiğini söylediler?

C: Önderler dediler ki, bu onların Yahve’ye karşı işledikleri günahları çoğaltacak ve İsrail’in üzerine kızgın öfkesini getirecek. [28:13]

S: Silahlı adamlar tutsakları önderlerin önüne bırakınca önderler ne yaptılar?

C: Önderler onları giydirdiler, onlara çarık, yiyecek, içecek verdiler, yaralarını tedavi ettiler, zayıf olanları eşeklere bindirdiler ve onları Eriha’ya, ailelerine geri götürdüler. [28:14-15]

S: Kral Ahaz’ın yardım istemek için Asur krallarına haberciler göndermesi neden zorunluydu?

C: Ahaz’ın Asur krallarından yardım istemesi zorunluydu, çünkü Edomlular Yahuda’ya saldırmış, Filistliler de ovalardaki ve Yahuda’nın Negev bölgesindeki şehirleri ele geçirmişti. [28:16-18]

S: Ahaz’ın ne yapması yüzünden Yahve Yahuda’yı ezik duruma düşürdü?

C: Yahuda ezik duruma düştü, çünkü Ahaz kötülük yapmış, Yahve’ye karşı çok günah işlemişti. [28:19]

S: Ahaz neden Yahve’nin evini, kralın ve önderlerin evlerini talan etti?

C: Ahaz değerli eşyaları Asur krallarına vermek için Yahve’nin evini, kralın ve önderlerin evlerini talan etti. [28:21]

S: Ahaz’ın ve bütün İsrail’in yıkımına ne sebep oldu?

C: Ahaz Yahve’ye karşı günah işlemişti ve Şam ilâhlarına kurbanlar sunmuştu. [28:22-23]

S: Ahaz Tanrı’nın evinin eşyalarına ne yaptı?

C: Ahaz o eşyaları parçalara kesti ve Yahve’nin evinin kapılarını kapattı. [28:24]

S: Ahaz’ın Yeruşalim’in her köşesinde sunaklar yaptırmasının, başka ilâhlara buhur yakmak için Yahuda’nın her şehrinde tapınma yerleri yapmasının sonucu neydi?

C: Ahaz’ın bu yaptıklarının sonucu, atalarının Tanrısı Yahve’yi öfkelendirmesiydi. [28:24-25]

S: Ahaz’ın başka işleri nerede yazılıdır?

C: Ahaz’ın başka işleri Yahuda ve İsrail Kralları Kitabı’nda yazılıdır. [28:26]

S: Ahaz ölüp Yeruşalim’de gömüldükten sonra kim kral oldu?

C: Ahaz’ın yerine oğlu Hizkiya kral oldu. [28:27]