===== 2. Tarihler 31 Çeviri Üzere Sorular =====


S: İsrailliler Mayasız Ekmek Bayramı’nı kutladıktan sonra ne yaptılar?

C: İsrailliler Yahuda şehirlerine çıktılar, dikili taşları parçaladılar, Aşera putlarını kestiler, Yahuda, Benyamin, Efrayim ve Manaşşe’deki puta tapılan yerlerin ve sunakların hepsini yıktılar. [31:1]

S: İsrail halkı bunu yaptıktan sonra nereye gitti?

C: Onlar kendi toprağına, şehrine döndüler. [31:1]

S: Hizkiya rahiplerle Levilileri bölüklere ayırdıktan sonra neyle görevlendirdi?

C: Hizkiya onlara yakmalık sunuları ve esenlik sunularını sunma, hizmet etme, Yahve’nin mabedinin kapılarında şükredip hamdetme görevini verdi. [31:2]

S: Hizkiya hangi payı tayin etti ve o ne zaman sunulacaktı?

C: Tayin ettiği pay, kendi malından kral payı olacaktı ve yakmalık sunular sabah, akşam, Şabat günleri, Yeni Ay ve belli bayramlarda sunulacaktı. [31:3]

S: Hizkiya, rahiplerle Levililer Yahve’nin Yasası’na kendilerini adasınlar diye Yeruşalim’de yaşayan halka ne yapmasını emretti?

C: Halk rahiplerle Levililerin paylarına düşeni vermeliydi. [31:4]

S: Bu emir halka yayılınca ne oldu?

C: İsrail halkı ilk yetişen tahıl, yeni şarap, yağ, bal ve tarla ürünlerinden herkese bol bol verdi. Ayrıca her şeyin ondalığını da verdi. [31:5]

S: Yahuda şehirlerinde yaşayan insanlar bu emre nasıl uydular?

C: Yahuda şehirlerinde yaşayan insanlar sığırlarının, davarlarının ondalığını ve Yahve’ye takdis olunan şeylerin ondalığını getirip bir araya yığdılar. [31:6]

S: İnsanların bunları hangi aylarda bir araya yığdılar?

C: İnsanlar üçüncü aydan yedinci aya kadar bunları bir araya yığdılar. [31:7]

S: Kim yığınları görünce Yahve’ye hamdetti ve halkı kutsadı?

C: Hizkiya ve önderler yığınları görünce Yahve’ye hamdetti ve halkı kutsadı. [31:8]

S: Hizkiya rahiplerle Levililere yığınları sorunca Başrahip Azarya ona nasıl cevap verdi?

C: Azarya ona cevabında, insanların ondalıkları getirip büyük yığınlar oluşturduklarını söyledi. O Hizkiya’ya yiyip doyduklarını ve Yahve halkı bereketlediğinden dolayı bu yığınların da kaldığını söyledi. [31:9-10]

S: Hizkiya neyin hazırlanmasını buyurdu ve insanlar ne yaptılar?

C: Hilkiya Yahve’nin evindeki depoların hazırlanmasını buyurdu. Sonra insanlar depoları hazırladı ve sunularla ondalıklarını ve takdis olunan şeyleri oraya getirdiler. [31:11-12]

S: Hizkiya’yla Azarya depoların sorumlusu olarak kimleri atadılar?

C: Hizkiya’yla Azarya depoların sorumlusu olarak Levili Konanya’yı, yardımcısı olarak da kardeşi Şimi’yi atadılar. [31:12]

S: Kore’yle yanındakiler sunuları kime dağıtıyorlardı?

C: Onlar bölüklerine göre görevlerini yerine getirmek için Yahve’nin evine girenlerin soyağacında adı kayıtlı üç ve daha yukarı yaştaki erkeklere sunuları dağıtıyorlardı. [31:16]

S: Sonra sunuları almak üzere kimler sayılıyordu?

C: Sonra bölüklerine göre görevlerini yerine getiren yirmi ve daha yukarı yaştaki Levililere sunuları dağıtıyorlardı. [31:17]

S: İnsanlar Kore’yle yanındakilerden sunu almadan önce ne yapmışlardı?

C: İnsanlar soyağacında kayıtlı küçük çocuklarına, karılarına, oğullarıyla kızlarına sunular dağıtılmadan önce kendilerini takdis etmişlerdi. [31:18]

S: Soyağacında Levililerin soyu olarak kayıtlı olan rahipler için ne yapılmıştı?

C: Şehirlerin çevresindeki köylerde ya da her şehirde bulunan erkeklere yiyecek dağıtmak için belirli kişiler atanmıştı. [31:19]

S: Hizkiya bunu nerede gerçekleştirdi ve bu nasıl yapıldı?

C: Hizkiya bunu bütün Yahuda’da gerçekleştirdi ve bu Yahve’nin önünde iyi, doğru ve haktı. [31:20]

S: Hizkiya her görevi nasıl yerine getirdi ve sonuçta ne oldu?

C: Hizkiya bütün bu görevleri bütün yüreğiyle yerine getirdi ve bu sayede başarılı oldu. [31:21]