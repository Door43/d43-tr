===== 2. Tarihler 10 Çeviri Üzere Sorular =====


S: Bütün İsrail neden Şekem’e gelmişti?

C: Bütün İsrail Rehavam’ı kral yapmak için Şekem’e gelmişti. [10:1]

S: Rehavam’ın bütün İsrail’in kralı olmasına ne engel oldu?

C: Mısır’a sürgün edilen Yarovam’ın dönüşü Rehavam’ın bütün İsrail’in kralı olmasına engel oldu. [10:2]

S: Yarovam’la bütün İsrail Rehavam’dan ne istediler?

C: Yarovam’la bütün İsrail Rehavam’dan Kral Süleyman’ın onların üzerine koyduğu ağır boyunduruğu hafifletmesini istediler. [10:3-4]

S: Sağlığında Süleyman’ın önünde duran kocamış adamlar Kral Rehavam’a ne yapmasını öğütlediler?

C: Kocamış adamlar Kral Rehavam’a halka iyi davranmasını, iyi sözlerle halkın gönlünü almasını öğütlediler, öyle ki, onlar hep ona kul olsunlar. [10:6-7]

S: Rehavam kocamış adamların kendisine verdikleri öğüdü reddettikten sonra ne yaptı?

C: Rehavam, birlikte büyüdüğü genç adamlara danıştı, halkın boyunduruğunu hafifletme isteğine nasıl tepki göstermesi gerektiğini sordu. [10:8-9]

S: Birlikte büyüdüğü genç adamlar halkın boyunduruğunu hafifletme isteğine ilişkin Rehavam’a ne öğüt verdiler?

C: Genç adamlar Rehavam’a, halka şunu söylemesini öğütlediler: «Babam size ağır bir boyunduruk yüklediyse, ben boyunduruğunuzu daha da ağırlaştıracağım.» [10:10-11]

S: Yarovam’la bütün İsrail halkı üç gün sonra Rehavam’ın yanına geldiklerinde ne oldu?

C: Kral Rehavam kocamış adamların öğüdünü reddetti ve genç adamların öğüdüne uyarak sert cevap verdi. [10:12-14]

S: Kral Rehavam neden İsrail halkını dinlemedi?

C: Kralın İsrail halkını dinlememe kararı, Yahve’nin Ahiya vasıtasıyla Yarovam’a verdiği sözü yerine getirmek için olayların belirli yönde gelişmesini sağlamasıyla gerçekleşti. [10:15]

S: Kral Rehavam halka boyunduruğunu daha da ağırlaştıracağını ilan edince İsrail buna nasıl tepki gösterdi?

C: İsrail halkı Kral Rehavam’ın bu sözünü duyunca dedi ki, Davut’la payları yoktur, herkes çadırlarına dönsün, Rehavam da kendi evine baksın. [10:16]

S: İsrail halkı Kral Rehavam’ın angaryacıbaşı Hadoram’ı kendilerine göndermesine nasıl tepki gösterdi?

C: İsrail halkı Hadoram’ı taşa tutup öldürdü, Kral Rehavam da savaş arabasına atlayıp Yeruşalim’e kaçtı. [10:18]