===== 2. Tarihler 32 Çeviri Üzere Sorular =====


S: Asur Kralı Sanherib Yahuda’ya ne yaptı?

C: O Yahuda’ya girdi ve şehirlere saldırdı. [32:1]

S: Hizkiya önderlerinden nasıl yardım etmelerini istedi?

C: Asur Kralı su bulmasın diye bütün pınarlarla vadileri kapatmalarını istedi. [32:2-4]

S: Hizkiya düşmanın saldırısına karşı önlem almak için ne yaptı?

C: Surlar yaptırdı ve çok sayıda silah hazırlattı. [32:5]

S: Hizkiya halkına hangi teşvik edici sözleri söyledi?

C: O onlara dedi ki, güçlü ve yürekli olsunlar, korkmasınlar, çünkü onların düşmanlarından daha üstün olan Yahve savaşta onlara yardım edecek. [32:6-8]

S: Sanherib neden kullarını Yeruşalim’e gönderdi?

C: Hizkiya’nın zafer için neye güvendiğini öğrenmek istiyordu. [32:9-10]

S: Sanherib halkı Hizkiya’nın onları aldattığına nasıl inandırmaya çalıştı?

C: O halka kıtlıktan, susuzluktan öleceklerini söyledi ve Yahve’nin kurtarışından halkı şüphelendirmeye çalıştı. [32:11]

S: Sanherib’le ataları halklara ve ülkelerine ne yaptı?

C: İlâhları kendilerine yardım edemedikleri için halklar yok oldu. [32:13-14]

S: Sanherib İsraillilerin neden Hizkiya’ya inanmamaları gerektiğini söyledi?

C: Sanherib halkı aldatarak, Tanrı’nın bile onları onun kudretli elinden kurtaramayacağına inandırmak istedi. [32:14-15]

S: Sanherib Yahve’yle alay etmek için ne yaptı?

C: Yahve’ye karşı birçok şey söylemek, Yeruşalim’deki halka geçmişi hatırlatmak ve Hizkiya’nın Tanrısı’nın onları kurtaramayacağını bildirmek için mektuplar yazdı. [32:16-17]

S: Sanherib’in kulları niçin Yeruşalim halkına Yahudi dilinde bağırdılar?

C: Onun kulları şehri ele geçirmek amacıyla halkı korkutmak istediler. [32:18]

S: Hizkiya ile Yeşaya dua edip göğe feryat ettiklerinde Yahve nasıl karşılık verdi?

C: O bir melek göndererek savaşçılarla komutanları öldürdü. [32:20-21]

S: Melek Sanherib’in ordusunu öldürdükten sonra Sanherib’e ne oldu?

C: Sanherib utanç içinde ülkesine döndü ve kendi çocukları onu orada öldürdüler. [32:21]

S: Hizkiya nasıl yükseldi?

C: Yahve Hizkiya’yı Sanherib’den ve öbür düşmanlarından kurtardı. Birçok kişi Yahve’ye ve Hizkiya’ya değerli armağanlar getirdi. [32:22-23]

S: Hizkiya ölüm derecesine hastalandığında Yahve’ye şükretmediği için ona ne oldu?

C: Tanrı ona, Yahuda’ya ve Yeruşalim’e öfkelendi. Hizkiya ile Yeruşalim’de yaşayanlar alçakgönüllü davranmaya başladıktan sonra Hizkiya’nın hayatı boyunca Yahve’nin öfkesine uğramadılar. [32:24-26]

S: Hizkiya alçakgönüllü davranmaya başladıktan sonra Tanrı ona ne verdi?

C: Tanrı onu çok değerli taşlar, bol hasat, çok sayıda hayvan ve şehirlerle bereketledi. [32:27-29]

S: Hizkiya bütün işlerinde başarılı olduktan sonra Tanrı neden onu bıraktı?

C: Tanrı onu denemek ve yüreğinde olanı öğrenmek istedi. [32:30-31]

S: Hizkiya’nın iyi işleri nerede yazılıdır?

C: Bunlar Yeşaya Peygamber’in Görümü’nde ve Yahuda ve İsrail Kralları Kitabı’nda yazılıdır. [32:32]