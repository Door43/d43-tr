===== 2. Tarihler 05 Çeviri Üzere Sorular =====


S: Süleyman Davut’un Tanrı’ya adadığı şeyleri nereye yerleştirdi?

C: Süleyman gümüş, altın ve öbür eşyalar dahil olmak üzere bütün o şeyleri Tanrı’nın evinin hazine odalarına yerleştirdi. [5:1]

S: Süleyman ondan sonra ne yapmaya karar verdi?

C: Süleyman Davut Şehri’nden Yahve’nin ahit sandığını getirmek için İsrail’in ihtiyarlarını yanına topladı. [5:2-3]

S: Levililer ahit sandığını yukarı getirirken Kral Süleyman’la bütün İsrail topluluğu ne yaptı?

C: Kral Süleyman’la bütün İsrail topluluğu hep birlikte birçok davar ve sığır kurban ettiler. [5:4-6]

S: Rahipler Yahve’nin ahit sandığını nereye yerleştirdiler?

C: Rahipler Yahve’nin ahit sandığını en kutsal yere, Keruvların kanatları altına yerleştirdiler. [5:7-8]

S: Ahit sandığının içinde ne vardı?

C: Ahit sandığının içinde Musa’nın Horev’de koyduğu iki levhadan başka bir şey yoktu. [5:9-10]

S: Rahipler kutsal yerden çıktıktan sonra bütün Levililer ne yapıyorlardı?

C: Levililer ince keten kuşanmış olarak sunağın doğusunda durmuşlardı, zil, çenk ve lir çalıyorlardı. [5:11-12]

S: Borazan çalanlarla ezgiciler Yahve’ye nasıl hamdettiler?

C: Borazan çalanlarla ezgiciler birlikte çalıp şöyle söylediler: «Zira O iyidir, ahdine vefası ebedîdir.» [5:13]

S: Rahipler neden hizmet için ayakta duramadılar?

C: Rahipler duramadılar, çünkü Yahve’nin izzeti olan bulut Yahve’nin evini doldurmuştu. [5:14]