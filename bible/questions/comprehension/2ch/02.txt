===== 2. Tarihler 02 Çeviri Üzere Sorular =====


S: Süleyman neden Hiram’dan, babam Davut’a yaptığı gibi kendisine de sedir tomrukları göndermesini rica etti?

C: Süleyman Yahve’nin adına bir ev ve kendi krallığı için bir saray yaptırmak için Hiram’dan kendisine sedir tomrukları göndermesini rica etti. [2:1-3]

S: Süleyman neden Yahve’nin adına yapacağı evin çok büyük olmasını tasarlamıştı?

C: Süleyman Yahve’nin adına büyük bir ev yapmayı tasarlamıştı, çünkü Tanrısı bütün başka ilâhlardan büyüktü. [2:4-5]

S: Yahve’nin adına yapacağı evin Yahve’nin yüceliğini yansıtması için Süleyman’ın neye ihtiyacı vardı?

C: Süleyman’ın altın, gümüş, tunç ve demiri işlemede; mor, kırmızı, lacivert kumaş dokumada ve oymacılıkta usta olan bir adama ihtiyacı vardı. [2:7]

S: Süleyman niçin Hiram’ın kendisine Lübnan’dan sedir, çam, algum tomrukları da göndermesini istiyordu?

C: Süleyman Yahve’nin adına yapacağı evin büyük ve şaşılacak olması için Hiram’ın bunları kendisine göndermesini istiyordu. [2:8-9]

S: Hiram’a göre, Yahve Süleyman’ı neden İsrail halkı üzerine kral etti?

C: Hiram’a göre, Yahve kendi halkını sevdiği için ve Süleyman akıllı ve anlayışlı olduğu için Yahve onu kral etti. [2:11-12]

S: Hiram Süleyman’a neden Huram-Avi’yi gönderdi?

C: Huram-Avi altın, gümüş, tunç, demir, taş ve tahta işlemekte; ince keten, mor, lacivert ve kırmızı kumaş dokumakta ve her türlü oymacılıkta usta olduğu için Hiram onu gönderdi. [2:13-14]

S: Lübnan’daki tomruklar İsrail’e nasıl getirilirdi?

C: Lübnan’daki tomruklar deniz yoluyla, sallarla Yafa’ya getirilir, ondan sonra Yeruşalim’e taşınırdı. [2:16]