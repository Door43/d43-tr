===== 2. Tarihler 01 Çeviri Üzere Sorular =====


S: Davut oğlu Süleyman neden krallığında güçlendi?

C: Süleyman güçlendi, çünkü Yahve onunlaydı ve onu çok yükseltti. [1:1]

S: Süleyman Givon’daki tapınma yerine gittiğinde orada tapınma için hangi eşyalar vardı?

C: Musa’nın çölde yaptığı ibadet çadırı ve Besalel’in yaptığı tunç sunak vardı, ancak Tanrı’nın sandığı Kiryat-Yearim’den getirilip Yeruşalim’deki bir çadıra konmuştu. [1:2-5]

S: Yahve Süleyman’a görünüp, «Sana ne vermemi istersin?» diye sormadan önce Süleyman ne yapmıştı?

C: Süleyman tunç sunak üzerinde bin yakmalık sunu sunarak Yahve’ye tapınmıştı. [1:6-7]

S: Süleyman Tanrı’dan niçin hikmet ve bilgi istedi?

C: Süleyman sayıca fazla olan İsrail halkını yönetebilmek için Yahve’den hikmet ve bilgi istedi. [1:8-10]

S: Tanrı Süleyman’a neden hikmet ve bilgi verdi?

C: Tanrı Süleyman’a hikmet ve bilgi verdi, çünkü Süleyman zenginliği, mal mülkü, onuru, kendisinden nefret edenlerin ölümünü istemedi, kendisi için uzun ömrü istememişti, bunların yerine halkını yönetmesi için Tanrı’dan yardım istemişti. [1:11]

S: Tanrı Süleyman’a hikmet ve bilgiyle birlikte ne verdi?

C: Tanrı Süleyman’a dilemediği zenginliği, mal mülkü ve kendisinden önceki krallarda görülmemiş onuru da verdi. [1:12]

S: Süleyman’ın zenginliği nasıl herkesin gözü önündeydi?

C: Süleyman’ın 1.400 savaş arabası ve on iki bin atı vardı; gümüş ve altın taş kadar, sedir ağaçları da ovalardaki yabanıl incir ağaçları kadar bollaştı. [1:14-15]