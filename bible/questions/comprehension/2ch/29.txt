===== 2. Tarihler 29 Çeviri Üzere Sorular =====


S: Hizkiya yirmi beş yaşında kral olduğunda kimin izinden gitti?

C: Hizkiya atası Davut’un izinden gitti, Yahve’nin gözünde doğru olanı yaptı. [29:1-2]

S: Hizkiya Yahve’nin evinin kapısını açıp onardıktan sonra Levililere ne yapmalarını buyurdu?

C: Hizkiya Levililere kendilerini ve Yahve’nin evini takdis etmelerini ve kutsal yerden pisliği çıkarmalarını buyurdu. [29:3-5]

S: Hizkiya atalarının Yahve’nin gözünde ne yaptıklarını söyledi?

C: Hizkiya atalarının günah işleyip Tanrıları Yahve’nin gözünde kötü olanı yaptıklarını söyledi. [29:6]

S: Onların ataları Yahve’nin yaşadığı yerde neyi yapmadılar?

C: Onların ataları İsrail’in Tanrısı’na kutsal yerde buhur yakmadılar ve yakmalık sunu sunmadılar. [29:6-7]

S: Yahuda ve Yeruşalim’in üzerine Yahve’nin gazabının gelmesinin sonucu neydi?

C: Yahve Yahuda ve Yeruşalim’i korku, dehşet ve alay konusu yaptı. [29:8]

S: Yahve’nin gazabı yüzünden onların babaları, oğulları, kızları ve karılarının başına ne geldi?

C: Yahve’nin gazabı yüzünden onların babaları kılıçtan geçirildi, oğulları, kızları ve karıları ise sürgün edildi. [29:9]

S: Hizkiya Yahve’nin kızgın öfkesinin onlardan dönmesi için ne yapmayı önerdi?

C: Hizkiya İsrail’in Tanrısı Yahve’yle ahdetmeyi önerdi. [29:10]

S: Levililer kardeşlerini topladıktan sonra ne yaptılar?

C: Levililerle kardeşleri kendilerini Yahve’ye adadılar ve Yahve’nin evini temizlemek için içeri girdiler. [29:15]

S: Rahipler Yahve’nin evini temizlerken içinde buldukları bütün murdarlıkla ne yaptılar?

C: Rahipler bütün murdarlığı alıp Kidron Vadisi’ne götürdüler. [29:16]

S: Rahiplerin Yahve’nin evini takdis etmesi ne kadar sürdü?

C: Rahipler birinci ayın ilk günü işe başladılar ve birinci ayın on altıncı günü işi bitirdiler. [29:17]

S: Rahipler Hizkiya’ya Yahve’nin evini temizlemekle beraber neyi hazırlayıp takdis ettiklerini söylediler?

C: Rahipler Yahve’nin evini temizlemekle beraber, krallığı döneminde günah işlediğinde Kral Ahaz’ın attırdığı bütün takımları da hazırlayıp takdis ettiler. [29:18-19]

S: Hizkiya rahiplere Yahuda için günah sunusu olarak sundukları hayvanlarla ne yapmalarını emretti?

C: Hizkiya rahiplere o hayvanları Yahve’nin sunağında sunmalarını buyurdu. [29:20-21]

S: Rahipler neden hayvanları öldürüp kanını sunağın üzerine serptiler?

C: Rahipler İsrail için kefaret etmek amacıyla hayvanları öldürüp kanını sunağın üzerine serptiler. Yakmalık sunu ve günah sunusu bütün İsrail için sunulmalıydı. [29:22-24]

S: Levililerle aletlerinin Yahve’nin evine yerleştirilmesi için kim emir verdi?

C: Yahve peygamberler vasıtasıyla bu emri verdi. [29:25]

S: Bütün topluluk tapınır, yakmalık sunu başlarken ezgilerin söylenmesi ve müziğin çalınması ne kadar sürdü?

C: Ezgilerin söylenmesi ve müziğin çalınması yakmalık sunu bitinceye kadar sürdü. [29:27-28]

S: Levililer Davut’un ve Asaf’ın sözleriyle Yahve’ye nasıl bir tavırla hamt söylediler?

C: Levililer sevinçle hamt söylediler, başlarını eğip tapındılar. [29:30]

S: Topluluk Yahve’nin evine ne getirdi?

C: Topluluk kurbanlar, şükran sunuları getirdi ve yüreği istekli olan herkes yakmalık sunular getirdi. [29:31]

S: Topluluk yakmalık sunu olarak ne çeşit hayvanları getirdi?

C: Topluluk yakmalık sunu olarak boğa, koç, kuzu, öküz ve koyun getirdi. [29:32-33]

S: Rahipler neden yakmalık sunu olarak kesilen hayvanların derilerini çıkarmaya Levililerden yardım istemeliydi?

C: Rahipler yakmalık sunu olarak kesilen hayvanların derilerini çıkarmaya Levililerden yardım istemeliydi, çünkü rahipler bu işi kendi başlarına yapamayacak kadar az idi. [29:34]

S: Yahve’nin evinin hizmeti düzene sokulunca Hizkiya’yla bütün halk ne yaptılar?

C: Hizkiya’yla bütün halk sevindiler. [29:35-36]