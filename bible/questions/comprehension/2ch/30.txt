===== 2. Tarihler 30 Çeviri Üzere Sorular =====


S: Hizkiya nereye haberciler gönderdi ve kime mektuplar yazdı?

C: Hizkiya bütün İsrail ve Yahuda’ya haberciler gönderdi, Efrayim ve Manaşşe’ye de mektuplar yazdı. [30:1]

S: Hizkiya’nın onlara gönderdiği haber neydi?

C: Haber şuydu ki, onlar Fısıh Bayramı’nı kutlamak amacıyla Yeruşalim’deki Yahve’nin evine gelmek zorundalar. [30:1]

S: Aralarında danışarak Fısıh Bayramı’nı ikinci ay kutlamaya karar verenler kimdir?

C: Kralla önderleri ve Yeruşalim’deki bütün topluluk. [30:2]

S: Onlar Fısıh Bayramı’nı niçin hemen kutlayamadılar?

C: Onlar Fısıh Bayramı’nı hemen kutlayamadılar, çünkü takdis edilmiş rahiplerin ve Yeruşalim’de toplanan insanların sayısı yeterli değildi. [30:3]

S: Bu tasarı krala ve bütün topluluğa nasıl göründü?

C: Bu tasarı onlara doğru göründü. [30:4]

S: Kral ve bütün topluluk ne yaptılar?

C: Onlar bir kararname çıkarıp duyuru yaptılar. [30:5]

S: Duyuru nereye yapıldı?

C: Duyuru Beer-Şeva’dan Dan’a kadar bütün İsrail ülkesine yapıldı. [30:5]

S: Duyuruda ne ilan edildi?

C: Duyuruda ilan edildi ki, halk Yahve’nin Fıshı’nı kutlamak için Yeruşalim’e gelmelidir. [30:5]

S: Duyuru nasıl yapıldı?

C: Duyuru kral ve önderlerinden aldıkları mektuplarla bütün İsrail ve Yahuda’yı dolaşan ulaklar vasıtasıyla yapıldı. [30:6]

S: Duyuruda halk Yahve’ye dönerse ne olacağı ilan edildi?

C: Kardeşleri ve oğulları kendilerini sürgün edenlerin önünde merhamet bulurlar ve İsrail’e dönerler. [30:9]

S: Ulaklar nereye gittiler ve halk nasıl tepki gösterdi?

C: Ulaklar Efrayim ve Manaşşe bölgelerinde Zevulun’a kadar şehir şehir dolaştılar, ama halk onlara gülerek, onlarla alay ederek tepki verdi. [30:10]

S: Kim alçakgönüllü bir tutum takındı ve onlar ne yaptılar?

C: Aşer, Manaşşe ve Zevulun halkından bazıları alçakgönüllü bir tutum takındılar ve Yeruşalim’e geldiler. [30:11]

S: Tanrı’nın eli ne yaptı ve sonuçta ne oldu?

C: Tanrı’nın eli Yahuda’nın üzerindeydi ve onlar emri yerine getirmek için bir yürek oldular. [30:12]

S: İkinci ay Mayasız Ekmek Bayramı’nı kutlamak için ne kadar insan Yeruşalim’de toplandı?

C: Çok büyük bir topluluk Yeruşalim’de toplandı. [30:13]

S: Yeruşalim’de toplananlar ne yaptılar?

C: Onlar sunakları, bütün buhur sunaklarını kaldırıp Kidron’a attılar. Sonra ikinci ayın on dördüncü günü Fısıh kuzularını boğazladılar. [30:14-15]

S: Rahiplerle Levililer utanarak ne yaptılar?

C: Onlar kendilerini takdis ettiler ve Yahve’nin evine yakmalık sunular getirdiler. [30:15]

S: Onlar nasıl durdular ve rahipler ne yaptılar?

C: Onlar Musa’nın Yasası uyarınca bölüklerine göre durdular ve rahipler kanı serptiler. [30:16]

S: Rahipler Levililerden aldıkları kanı niçin serptiler?

C: Çünkü kendini takdis etmemiş çokları vardı, Levililer Fısıh kuzularını boğazlamaktan sorumluydu ve rahipler serpecekleri kanı onlardan alırdı. [30:17]

S: Hizkiya neden Efrayim, Manaşşe, İssakar ve Zevulun’dan gelen halk için neden dua etti ve ne konuda dua etti?

C: Çok sayıda insan kendini temizlememişti ve Fısıh kurbanını yazılı emirlere aykırı şekilde yedi. Bu yüzden Hizkiya kutsal yerin kuralları uyarınca temizlenmemiş bile olsa, Tanrı’yı aramaya yürekten kararlı olan herkesi bağışlaması için Yahve’ye dua etti. [30:18-19]

S: Yahve bu duaya karşılık ne cevap verdi?

C: Yahve Hizkiya’yı işitti ve halka şifa verdi. [30:20]

S: İsrail halkı, Levililer ve rahipler ne yaptılar?

C: Halk bayramı yedi gün büyük sevinçle kutladı. Levililerle rahipler yüksek sesli çalgılarla ezgi söyleyerek Yahve’ye hamdettiler. [30:21]

S: Hizkiya Yahve’nin hizmetini anlayan Levililere nasıl seslendi ve onlar ne yaptılar?

C: Hizkiya onları yüreklendirdi, onlar bayram boyunca yedi gün yediler, esenlik sunularını sunup Yahve’ye itiraf ettiler. [30:22]

S: Hizkiya topluluğa bin boğayla yedi bin koyun, önderler de bin boğayla on bin koyun ve keçi verdiğinde bütün topluluk ne yapmaya karar verdi?

C: Bütün topluluk bayramı yedi gün daha kutlamaya karar verdi ve bunu sevinçle yaptı. [30:23-24]

S: Kutlamada sevinenlerin hepsi kimlerdi?

C: Bütün Yahuda topluluğu, rahipler, Levililer ve İsrail’den gelen bütün insanlar, İsrail’den gelen yabancılar ve Yahuda’da oturanlar sevindiler. [30:25]

S: Kutlama nasıl anlatıldı?

C: Yeruşalim’de büyük sevinç vardı ve Süleyman’ın günlerinden bu yana Yeruşalim’de böylesi bir olay yaşanmamıştı. [30:26]

S: Rahiplerle Levililer kutlama sırasında sonra ne yaptılar?

C: Onlar halkı kutsadılar, sesleri işitildi ve duaları göklere çıktı. [30:27]