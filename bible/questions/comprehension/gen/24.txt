===== Yaratılış 24 Çeviri Üzere Sorular =====


S: İbrahim en yaşlı uşağının ne yapacağına dair ant içmesini istedi?

C: İbrahim en yaşlı uşağının, İbrahim’in akrabalarından İshak için kadın alacağına dair ant içmesini istedi. [24:2-4]

S: İbrahim uşağın İshak’a ne yapmaması için ısrar etti?

C: İbrahim uşağın İshak’ı geldiği ülkeye götürmemesi için ısrar etti. [24:5-8]

S: İbrahim’in uşağı, Tanrı İshak için seçtiği kadını kendisine göstersin diye Tanrı’dan ne ricada bulundu?

C: Uşak şu ricada bulundu: su içmek için kendisine testisini indirsin diye rica ettiği kadın bunu yapsın ve develerini içermeyi de teklif etsin. [24:12-14]

S: Rebeka İbrahim’in nesiydi?

C: Rebeka İbrahim’in kardeşi Nahor’un torunuydu. [24:15]

S: İbrahim’in uşağı içmek için su isteyince Rebeka ne yaptı?

C: Rebeka uşağa su verdi ve develerini içirmeyi de teklif etti. [24:17-20]

S: Uşak Rebeka’nın İbrahim’in akrabası olduğunu ve ailesinin evinde geceleyebileceğini duyunca ne yaptı?

C: Uşak Yahve’ye tapındı ve O’na hamdetti. [24:26-27]

S: Rebeka’nın kardeşi kimdi ve o Rebeka’nın anlattığı olayı duyunca ne yaptı?

C: Rebeka’nın kardeşi Lavan’dı; Lavan Rebeka’nın anlattığı olayı duyunca İbrahim’in uşağını karşılamaya koştu ve onu eve davet etti. [24:29-32]

S: İbrahim’in uşağı yemek yemeden önce ne yapmakta ısrar etti?

C: İbrahim’in uşağı yemek yemeden önce niçin geldiğini anlatmakta ısrar etti. [24:33]

S: İbrahim Yahve’nin, kulunun yolunu nasıl açık edeceğini söyledi?

C: İbrahim Yahve’nin, kulu ile birlikte meleğini göndererek yolunu nasıl açık edeceğini söyledi. [24:7,40]

S: Uşak Rebeka’nın İbrahim’in akrabası olduğunu duyunca ona ne verdi?

C: İbrahim’in uşağı Rebeka’nın burnuna altın halka ve kollarına bilezik taktı. [24:22,47]

S: İbrahim’in uşağı Lavan’la Betuel’e Rebeka’yla ne yapmak istediklerini sorduğunda Lavan’la Betuel ne cevap verdiler?

C: Lavan’la Betuel uşağın Rebeka’yı İbrahim’in oğlunun karısı olmak üzere alıp götürmesi gerektiğini cevap verdiler. [24:49-51]

S: İbrahim’in uşağı Lavan’la Betuel’in cevabını duyunca ne yaptı?

C: Uşak Yahve’ye secde etti, Rebeka, kardeşi ve annesine armağanlar verdi. [24:52-53]

S: Rebeka’nın kardeşi ve annesi ertesi sabah kalkınca uşağın ne yapmasını istediler?

C: Onlar ertesi sabah kalkınca İbrahim’in uşağının en az onu gün kendileriyle kalmasını istediler. [24:54-55]

S: İbrahim’in uşağı hemen gitmek istediğini söyleyince Rebeka ne yapmak istediğini söyledi?

C: Rebeka uşakla birlikte gitmek istediğini söyledi. [24:56-58]

S: Rebeka İbrahim’in uşağı ile yola çıkarken ailesi onu nasıl kutsadı?

C: Rebeka’nın ailesi, binlerce, on binlerce kişiye analık etsin ve soyu kendisinden nefret edenlerin kapılarını mülk edinsin diye onu kutsadı. [24:60]

S: Rebeka İshak’ın evine vardığı zaman İshak ne yapıyordu?

C: İshak tarladaydı, düşünüyordu. [24:63]

S: Rebeka İshak’ı görünce ne yaptı?

C: Rebeka İshak’ı görünce deveden indi ve peçesiyle yüzünü örttü. [24:64-65]

S: İbrahim’in uşağı ne yaptığını anlattıktan sonra İshak ne yaptı?

C: İshak Rebeka’yı annesi Sara’nın çadırına götürüp onunla evlendi. [24:67]