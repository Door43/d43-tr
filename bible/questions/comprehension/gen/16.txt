===== Yaratılış 16 Çeviri Üzere Sorular =====


S: Saray’ın Avram’a çocuk vermek için ne düşüncesi vardı?

C: Saray, cariyesı Hacer vasıtasıyla çocuk sahibi olmak için Avram’a Hacer’le yatmasını söyledi. [16:1-2]

S: Hacer Avram’dan hamile kaldığı zaman Hacer’le Saray arasında ne oldu?

C: Hacer hamile olunca Saray’ı küçük görmeye başladı. [16:4]

S: Saray Avram’a neden şikâyet etti ve Avram ona ne karşılık verdi?

C: Saray şikâyet etti ki, Hacer’in onu küçük görmesi Avram’ın hatasıdır; o zaman Avram Saray’a dedi ki, neyi uygun görürse Hacer’e yapsın. [16:5-6]

S: Hacer hamile olduktan sonra Saray ona nasıl davrandı ve Hacer ne yaptı?

C: Saray Hacer’e sert davrandı ve Hacer onun yanından kaçtı. [16:6]

S: Çölde Yahve’nin meleği Hacer’e ne yapmasını buyurdu?

C: Yahve’nin meleği Hacer’e Saray’a dönüp yetkisine boyun eğmesini buyurdu. [16:9]

S: Yahve’nin meleği Hacer’e ne vadetti?

C: Yahve’nin meleği Hacer’e soyunun sayılamayacak kadar çok olacağını vadetti. [16:10]

S: Hacer’e niçin oğluna İsmail adını koyması emredildi?

C: Yahve Hacer’in sıkıntısını duyduğu için oğluna İsmail adını koymasını emretti. [16:11]

S: İsmail başka insanlara nasıl davranacak?

C: İsmail herkese düşmanca davranacak ve bütün kardeşlerinden ayrı yaşayacaktır. [16:12]

S: Hacer Yahve’ye ne ad verdi?

C: Hacer Yahve’ye, «Beni gören Tanrı» adını verdi. [16:13]

S: İsmail doğduğu zaman Avram kaç yaşındaydı?

C: İsmail doğduğu zaman Avram seksen altı yaşındaydı. [16:16]