===== Yaratılış 30 Çeviri Üzere Sorular =====


S: Yakup’a göre Rahel neden çocuk sahibi olamıyordu?

C: Yakup’a göre Tanrı Rahel’in çocuk sahibi olmasını engelliyordu. [30:2]

S: Rahel çocuk sahibi olmak için ne yaptı?

C: Rahel, kendisi için çocuk doğursun diye cariyesi Bilha’yı Yakup’a verdi. [30:3]

S: Rahel kız kardeşi Lea’yı yendiğini niçin söyledi?

C: Rahel kız kardeşi Lea’yı yendiğini söyledi, çünkü cariyesi Bilha Yakub’a iki erkek çocuk doğurdu. [30:5,7-8]

S: Lea artık doğum yapamadığını görünce ne yaptı?

C: Lea kendisi için çocuk doğursun diye cariyesi Zilpa’yı Yakup’a verdi. [30:9]

S: Lea’nın «Uğurluyum, mutluyum» demesine ne sebep oldu?

C: Lea «Uğurluyum, mutluyum» dedi, çünkü cariyesi Zilpa Yakup’a iki erkek çocuk doğurdu. [30:10-14]

S: Lea oğlunun getirdiği adamotunun karşılığında neye nail oldu?

C: Lea oğlunun getirdiği adamotunun karşılığında o gece Yakup’un kendisiyle yatmasına nail oldu. [30:15-16]

S: Lea Yakup’a kaç erkek çocuk doğurdu?

C: Lea Yakup’a altı erkek çocuk doğurdu. [30:20]

S: Rahel’in utancının ortadan kaldırıldığını söylemesine ne sebep oldu?

C: Rahel Yakup’a bir erkek çocuk doğurunca utancının ortadan kaldırıldığını söyledi. [30:23]

S: Yusuf doğduktan sonra Yakup Lavan’dan ne ricada bulundu?

C: Yakup Lavan’dan ricada bulundu ki, Yakup’un ailesiyle birlikte kendi evine, ülkesine dönmesine izin versin. [30:25-26]

S: Lavan Yakup’un gitmesini neden istemedi?

C: Lavan fala bakarak anladı ki, Yahve Yakup’un sayesinde kendisini kutsamıştı. [30:27]

S: Yakup’un Lavan için çalıştığının ücreti neydi?

C: Yakup’un ücreti, güttüğü sürüden noktalı veya benekli koyunlar, kara kuzular, benekli veya noktalı keçilerdi. [30:32]

S: Lavan Yakup’u ücreti konusunda nasıl aldattı?

C: Lavan sürüyü gütmesi için Yakup’a teslim etmeden önce Yakup’a ait olan hayvanları çıkardı. [30:35-36]

S: Yakup kendisi için çizgili, noktalı ve benekli hayvanları nasıl sağladı?

C: Yakup taze kesilmiş dalları soyarak beyaz çentikler açtı ve soyduğu çubukları koyunların önüne koydu; bunun sonucunda koyunlar çizgili, noktalı, benekli yavrular doğuruyorlardı. [30:37-39]

S: Yakup’un hayvan yetiştiriciliğinin sonucunda ne oldu?

C: Sonucunda Lavan’ın hayvanları daha zayıf, Yakup’un hayvanları ise daha güçlü ve büyüktü. [30:42-43]