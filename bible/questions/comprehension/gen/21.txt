===== Yaratılış 21 Çeviri Üzere Sorular =====


S: Yahve Sara için ne yaptı?

C: Yahve Sara’yı ziyaret etti ve Sara vaat edilen zamanda İbrahim’e bir oğul doğurdu. [21:2]

S: İshak sekiz günlükken İbrahim ne yaptı?

C: İshak sekiz günlükken İbrahim onu sünnet etti. [21:4]

S: Sara Tanrı’nın kendisine ne yaptığını söyledi?

C: Sara Tanrı’nın kendisini güldürdüğünü söyledi. [21:6]

S: İshak sütten kesildiği gün Sara ne gördü?

C: Sara Hacer’in oğlunun alay ettiğini gördü. [21:9]

S: Sara İbrahim’e Hacer’le oğluna ne yapmasını buyurdu ve niçin?

C: Sara İbrahim’e Hacer’le oğlunu kovmasını buyurdu, çünkü Hacer’in oğlu İshak’la birlikte mirasçı olmayacaktır. [21:10]

S: İbrahim’in Sara’nın talebine tepkisi neydi ve Tanrı İbrahim’e ne yapmasını buyurdu?

C: Sara’nın talebi İbrahim’i üzdü ve Tanrı İbrahim’e Sara’nın sözünü dinlemesini buyurdu. [21:11-12]

S: Tanrı Hacer’in oğluna ne yapacağını söyledi?

C: Tanrı Hacer’in oğlunu büyük bir ulus yapacağını söyledi. [21:13,18]

S: Hacer’le oğlu, İbrahim kendilerini gönderdikten sonra nereye gittiler?

C: Hacer’le oğlu çöle gittiler. [21:14]

S: Hacer’le oğlu nasıl sağ kaldılar?

C: Tanrı Hacer’in gözlerini açtı ve Hacer bir kuyu gördü. [21:19]

S: Hacer’in oğlu büyüdükçe ne oldu?

C: Hacer’in oğlu bir okçu oldu ve annesi ona Mısırlı bir kadın aldı. [21:20-21]

S: Avimelek’le İbrahim aralarında ne ahit yaptılar?

C: İbrahim Avimelek’le soyuna haksız davranmayacağına ant içti; buna mukabil olarak, Avimelek de İbrahim’e yaşamakta olduğu bu ülkede iyi davranacağına ant içti. [21:22-24,27]

S: İbrahim neden Avimelek’e yedi dişi kuzu gönderdi?

C: İbrahim tartışmalı kuyuyu kendisinin kazdığına tanıklık olarak Avimelek’e yedi dişi kuzu gönderdi. [21:26-30]

S: Avimelek hangi diyara döndü?

C: Avimelek Filistlilerin ülkesine döndü. [21:32]

S: İbrahim Beer-Şeva’daki ılgın ağacının yanında ne yaptı?

C: İbrahim orada ebedî Tanrı Yahve’ye tapındı. [21:33]

S: İbrahim nerede uzun süre yaşadı?

C: İbrahim Filistlilerin ülkesinde uzun süre yaşadı. [21:34]