===== Yaratılış 03 Çeviri Üzere Sorular =====


S: Yılanın kadına sorduğu ilk soru neydi?

C: Yılan kadına, «Tanrı gerçekten, ‘Bahçedeki ağaçların hiçbirinin meyvesini yemeyeceksiniz’ dedi mi?» diye sordu. [3:1]

S: Kadın, Tanrı’nın onlara bahçenin ortasındaki ağacın meyvesini yerlerse öleceklerini söylediğini deyince yılan ona ne karşılık verdi?

C: Yılan, «»Kesinlikle ölmezsiniz» dedi. [3:4]

S: Yılan, adamla kadın o meyveyi yerlerse ne olacağını söyledi?

C: Yılan onların iyiyle kötüyü bilerek Tanrı gibi olacaklarını söyledi. [3:5]

S: Kadını ağacına meyvesine çeken neydi?

C: Kadın bunun yemek için iyi, gözlere hoş, insanı hikmetli kılması açısından çekici olduğunu gördü. [3:6]

S: Meyveyi kim yedi?

C: Kadın meyveyi yedi ve kocasına da verdi, o da yedi. [3:6]

S: Onlar o meyveyi yedikten sonra başlarına ne geldi?

C: Onlar yedikten sonra gözleri açıldı ve çıplak olduklarını anladılar. [3:7]

S: Tanrı bahçeye geldiğinde adamla kadın ne yaptılar ve niçin?

C: Korktukları için gizlendiler. [3:8,10]

S: Adam kimin kendisine meyveyi vermekten sorumlu olduğunu söyledi?

C: Adam kadının sorumlu olduğunu söyledi. [3:12]

S: Kadın kimin kendisine meyveyi vermekten sorumlu olduğunu söyledi?

C: Kadın yılanın sorumlu olduğunu söyledi. [3:13]

S: Tanrı yılanla kadın arasında nasıl bir ilişkinin kurulmasını sağlayacağını söyledi?

C: Tanrı onların birbirinden nefret etmesini sağlayacağını söyledi. [3:15]

S: Tanrı kadına çocuk doğurmaya ilişkin ne lanet verdi?

C: Tanrı kadının çocuk doğururken çekeceği acıyı ziyadesiyle çoğalttı. [3:16]

S: Tanrı adama emeğine ilişkin ne lanet verdi?

C: Tanrı toprağı lanetledi, öyle ki, adam yalnız çok zahmetle ondan yesin. [3:17]

S: Adam kadına ne ad verdi ve niçin?

C: Adam kadına Havva adını verdi. çünkü o bütün yaşayanların annesi oldu. [3:20]

S: Tanrı Adem’le Havva için ne yaptı ve neden? 

C: Tanrı onları örtmek için deriden giysiler yaptı. [3:21]

S: Tanrı neden Adem’in artık hayat ağacının meyvesini yememesi gerektiğini söyledi?

C: Tanrı dedi ki, Adem artık iyiyle kötüyü bildiği için hayat ağacının meyvesini yememelidir, yoksa o ebediyen yaşayacak. [3:22]

S: Tanrı Adem’in hayat ağacının meyvesini yemesini önlemek için ne yaptı?

C: Tanrı adamı bahçeden kovdu ve hayat ağacının yolunu korumak için de oraya Keruvları yerleştirdi. [3:24]