===== Yaratılış 40 Çeviri Üzere Sorular =====


S: Mısır Kralı sakisiyle fırıncısını neden zindana attı?

C: Onları kendisini gücendirdikleri için zindana attı. [40:1]

S: Sakiyle fırıncıya aynı gece ne oldu?

C: Sakiyle fırıncı aynı gece birer rüya gördüler. [40:5]

S: Sakiyle fırıncının ikisi de ertesi sabah niçin tedirgindi?

C: Rüyalarını yorumlayacak kimse olmadığı için ikisi de tedirgindiler. [40:7-8]

S: Yusuf kimin rüyaları yorumlayabileceğini söyledi?

C: Yusuf Tanrı’nın rüyaları yorumlayabileceğini söyledi. [40:8]

S: Yusuf sakinin rüyasını nasıl yorumladı?

C: Yusuf dedi ki, o rüya şu anlama geliyor: üç gün içinde firavun sakiyi eski görevine atayacak. [40:12-13]

S: Yusuf sakinin rüyasını yorumladıktan sonra ondan ne ricada bulundu?

C: Yusuf ricada bulundu ki, saki onu hatırına getirsin, firavuna ondan bahsetsin ve onu zindandan çıkartsın. [40:14]

S: Yusuf fırıncının rüyasını nasıl yorumladı?

C: Yusuf dedi ki, o rüya şu anlama geliyor: üç gün içinde firavun fırıncıyı ağaca asacak. [40:18-19]

S: Üç gün sonra hangi özel olay oldu?

C: Üç gün sonra firavunun doğum günü oldu. [40:20]

S: Firavun o gün sakiye ve fırıncıya ne yaptı?

C: Firavun, Yusuf’un yaptığı yoruma uygun olarak, sakiyi eski görevine atadı, fırıncısını ise astırdı. [40:21-22]

S: Saki Yusuf’un ricasını hatırına getirdi mi?

C: Hayır, saki Yusuf’un ricasını hatırına getirmedi ve onu unuttu. [40:23]