===== Yaratılış 26 Çeviri Üzere Sorular =====


S: İshak, Filistlilerin kralı Avimelek’in olduğu Gerar şehrine niçin gitti? 

C: İshak ülkede kıtlık olduğu için Gerar’a gitti. [26:1]

S: İshak Gerar’a gitmeden önce Yahve ona ne söyledi?

C: Yahve İshak’a Mısır’a gitmemesini ve ona söyleyeceği ülkeye yerleşmesini buyurdu. [26:2]

S: Yahve İshak’a, babası İbrahim’e ant içerek verdiği söz hakkında ne söyledi?

C: Yahve İshak’a, İbrahim’e ant içerek verdiği sözü yerine getireceğini söyledi. [26:3]

S: Yahve bunu niçin yapacağını söyledi?

C: Yahve, İbrahim O’nun sesini dinlediği, emirlerine, kurallarına, yasalarına bağlı kaldığı için bunu yapacağını söyledi. [26:5]

S: İshak Gerar halkına karısı Rebeka hakkında ne söyledi?

C: İshak Gerar halkına Rebeka’nın kız kardeşi olduğunu söyledi. [26:7]

S: Avimelek’e göre, İshak’ın yalanı yüzünden halkı ne suç işleyebilirdi?

C: İshak’ın yalanı yüzünden biri Rebeka’yla cinsel ilişkiye girerek suç işleyebilirdi. [26:9-10]

S: Avimelek Rebeka’ya ilişkin ne emretti?

C: Avimelek emretti ki, hiçbir erkek Rebeka’ya dokunmasın, yoksa o adam öldürülecek. [26:11]

S: Filistliler İshak’a, Tanrı kendisini bol bereketlediği için ne söylediler?

C: Filistliler İshak’a kendilerinden uzaklaşmasını söylediler. [26:12-17]

S: İshak vadiye yerleşinceye kadar neyi defalarca yapmak zorunda kaldı ve neden?

C: İshak vadiye yerleşinceye kadar orada birçok kuyu kazmak zorunda kaldı, çünkü Filistli çobanlar İshak’ın çobanları ile su yüzünden kavga ettiler. [26:18-22]

S: Yahve Beer-Şeva’da İshak’a göründüğünde ona neyi tekrar doğruladı?

C: Yahve İshak’ı kutsayacağını ve soyunu çoğaltacağını tekrar doğruladı. [26:23-24]

S: Avimelek İshak’a ne yapmak istedi ve neden?

C: Avimelek Yahve’nin İshak’la olduğunu gördüğü için hiçbir tarafın öbürüne zarar vermemesi konusunda İshak’la ahit yaptı. [26:26-29]

S: İshak, Avimelek’in ahit yapma talebine nasıl karşılık verdi?

C: İshak bir ziyafet yaptı ve onlar karşılıklı ant içtiler. [26:30-31]

S: Esav’ın iki karısı hangi halktandı?

C: Esav’ın iki karısı Hititlilerdendi. [26:34]

S: Esav’ın karılarının İshak’la Rebeka ile ilişkisi nasıldı?

C: Esav’ın karıları İshak’la Rebeka’nın başına dert oldular. [26:35]