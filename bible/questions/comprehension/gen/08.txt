===== Yaratılış 08 Çeviri Üzere Sorular =====


S: Tanrı suların alçalmasını nasıl sağladı?

C: Tanrı bir rüzgar estirdi, derinliklerin kaynakları kapandı ve yağmur kesildi. [8:1-2]

S: Gemi yeryüzünün neresine oturdu?

C: Gemi Ararat dağlarına oturdu. [8:4]

S: Nuh ilk kez gemiden bir güvercin gönderdiğinde ne oldu?

C: İlk kez güvercin konacak bir yer bulamadı ve gemiye, Nuh’un yanına döndü. [8:9]

S: Nuh ikinci kez gemiden bir güvercin gönderdiğinde ne oldu?

C: İkinci kez güvercin yeni kopmuş bir zeytin yaprağıyla geri döndü. [8:11]

S: Nuh üçüncü kez gemiden bir güvercin gönderdiğinde ne oldu?

C: Üçüncü kez güvercin Nuh’un yanına dönmedi. [8:12]

S: Nuh geminin üstündeki kapağı kaldırıp dışarıya bakınca ne gördü?

C: Nuh toprağın kurumuş olduğunu gördü. [8:13]

S: Tanrı, gemideki bütün canlıların gemiden çıktıktan sonra ne yapmasını istiyordu?

C: Tanrı, bütün canlıların verimli olup yeryüzünde çoğalmasını istiyordu. [8:17]

S: Nuh gemiden çıktıktan sonra ne yaptı?

C: Nuh Yahve’ye bir sunak yaptı ve o sunağın üzerinde yakmalık sunular sundu. [8:20]

S: O zaman Tanrı insanlığa hangi iki vaatte bulundu?

C: Tanrı toprağı bir daha lanetlemeyeceğini ve bütün canlıları bir daha yok etmeyeceğini vadetti. [8:21]

S: Tanrı insanın çocukluğundan beri eğiliminin nasıl olduğunu söyledi?

C: Tanrı insanın çocukluğundan beri eğiliminin kötü olduğunu söyledi. [8:21]