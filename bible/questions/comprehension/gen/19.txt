===== Yaratılış 19 Çeviri Üzere Sorular =====


S: Lut iki meleğin Sodom’a geldiğini görünce onlara ne teklif etti?

C: Lut onlara geceyi kendi evinde geçirmeyi ve sabah yollarına devam etmeyi teklif etti. [19:2]

S: Melekler Lut’a ne cevap verdiler?

C: Melekler geceyi şehir meydanında geçireceklerini söylediler. [19:2]

S: Lut’un ısrarlı üzerine melekler sonunda o geceyi nerede geçirmeye karar verdiler?

C: Melekler sonunda Lut’la birlikte gecelemek üzere evine gittiler. [19:3]

S: Lut’un evini saran şehirli adamlar ne yapmak istiyorlardı?

C: O adamlar Lut’un evine gelen iki adamla yatsınlar diye o adamları dışarı çıkarmasını istiyorlardı. [19:5]

S: Lut şehirli adamlara bunun yerine ne teklif etti?

C: Lut şehirli adamlara iki ziyaretçinin yerine kendi iki kızını teklif etti. [19:8]

S: O adamlar Lut’un teklifine ne karşılık verdiler?

C: O adamlar Lut’a önlerinden çekilmeyi söylediler ve neredeyse kapıyı kırdılar. [19:9]

S: O zaman melekler ne yaptılar?

C: Melekler Lut’u evin içine çektiler ve dışarıdaki adamları körlükle vurdular. [19:11]

S: Melekler Yahve tarafından ne yapmaya gönderildiklerini söylediler?

C: Melekler Yahve tarafından şehri yok etmeye gönderildiklerini söylediler. [19:13]

S: Lut damatlarına, şehir yok edilmek üzere olduğundan dolayı hemen oradan ayrılmalarını buyurunca damatları ne tepki gösterdiler?

C: Lut’un damatları Lut’un şaka yaptığını düşündüler. [19:14]

S: Tan ağarınca melekler Lut’a ne yapmasını emrettiler?

C: Melekler Lut’a karısıyla kızlarını da alıp şehirden kaçmasını emrettiler. [19:15]

S: Lut’un ağır davranmasına rağmen melekler neden Lut’la ailesini kendi elleriyle o şehirden çıkardılar?

C: Yahve onlara merhamet ettiği için melekler onları şehrin dışına çıkardılar. [19:16]

S: Melekler şehrin dışında oldukları zaman Lut’a ne emrettiler?

C: Melekler Lut’la ailesine canları için kaçmalarını ve arkalarına bakmamalarını emrettiler. [19:17]

S: Melek Lut’la ailesinin nereye kaçmasına izin verdi?

C: Lut’la ailesinin Soar adındaki küçük bir şehre kaçmasına izin verildi. [19:22]

S: Lut Soar’a vardığında Yahve ne yaptı?

C: Yahve Sodom ve Gomora’nın üzerine gökten ateşli kükürt yağdırdı. [19:24]

S: Lut’un karısı ne yaptı ve başına ne geldi?

C: Lut’un karısı arkasına baktı ve bir tuz direği oldu. [19:26]

S: İbrahim sabahleyin erkenden bütün ovaya baktığında ne gördü?

C: İbrahim yerden tüten bir ocak gibi dumanın yükseldiğini gördü. [19:28]

S: O zaman Lut nereye yerleşti ve neden?

C: O zaman Lut dağlara yerleşti, çünkü Soar’da oturmaktan korkuyordu. [19:30]

S: Lut’un kızları babalarıyla ilgili ne planladılar?

C: Lut’un kızları babalarını sarhoş etmeyi ve sonra ondan çocuk sahibi olmak için onunla yatmayı planladılar. [19:31-35]

S: Lut’un kızlarından hangi iki halk meydana geldi?

C: Lut’un kızlarından meydana gelen iki halk Moavlılar ve Ammonlulardır. [19:37-38]