===== Yaratılış 28 Çeviri Üzere Sorular =====


S: Yakup gitmeden önce İshak ona ne emretti?

C: İshak Yakup’a Kenanlı kızlardan kendine kadın almamasını emretti. [28:1]

S: İshak Yakup’a hangi kızlardan kendine kadın almasını buyurdu?

C: İshak Yakup’a Rebeka’nın kardeşi Lavan’ın kızlarından kendine kadın almasını buyurdu. [28:2]

S: İshak Tanrı’dan Yakup’u hangi bereketle kutsamasını istedi?

C: İshak Tanrı’dan Yakup’u İbrahim’in bereketiyle kutsamasını istedi. [28:4]

S: İshak’ın Kenanlı kızlardan hoşlanmadığını gören Esav kendine karılarından birini nereden aldı?

C: Esav İbrahim oğlu İsmail’in kızlarından kendine kadın aldı. [28:8-9]

S: Yakup Harran’a giderken rüyasında ne gördü?

C: Yakup yerden göğe uzanan bir merdiven gördü, melekleri o merdivenden çıkıp iniyorlardı ve yukarısında Yahve duruyordu. [28:12-13]

S: Yahve Yakup’a ne dedi?

C: Yahve dedi ki, Yakup’un üzerinde durduğu toprak kendisine verilecek, soyu çoğalıp yeryüzündeki bütün halkları kutsayacak ve Yahve onunla birlikte olacak. [28:13-15]

S: Yahve Yakup’a kimin kutsamasını verdi?

C: Yahve Yakup’a İbrahim’in kutsamasını verdi. [28:4,13]

S: Yakup rüyasını gördüğü yer hakkında ne söyledi?

C: Yakup, orasının Tanrı’nın evi ve göklerin kapısı olduğunu söyledi. [28:17]

S: Yakup rüyasını gördüğü yere ne ad verdi?

C: Yakup orasına Beytel adını verdi. [28:19]

S: Yakup, Yahve’nin kendisinin Tanrısı olması için ne yapması gerektiğini söyledi?

C: Yakup, selametle babasının evine dönsün diye Yahve’nin onunla birlikte olup yolda onu koruması gerektiğini söyledi. [28:20-21]

S: Yakup, Yahve bunları kendisine yaparsa Yahve’ye ne vereceğini vadetti?

C: Yakup, Yahve’nin kendisine verdiği her şeyin onda birini Yahve’ye geri vereceğini vadetti. [28:22]