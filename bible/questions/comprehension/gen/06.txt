===== Yaratılış 06 Çeviri Üzere Sorular =====


S: İnsanlar yeryüzünde çoğaldıkça Tanrı’nın çocukları ne yaptılar?

C: Tanrı’nın çocukları insan kızlarından kendilerine karılar aldılar. [6:2]

S: O zaman Tanrı insanın ömrü hakkında ne dedi?

C: Tanrı insanın ömrünün 120 yıl olacağını söyledi. [6:3]

S: Eski çağın güçlü, şöhretli adamları kimlerdi?

C: Eski çağın güçlü adamları, Tanrı’nın çocukları ile insan kızlarının evliliklerinden doğan dev gibi büyük kişilerdi. [6:4]

S: Yahve o günlerde insanların yüreklerinde ne gördü?

C: Yahve insanların pisliklerinin çok büyük olduğunu ve her düşüncelerinin kötü olduğunu gördü. [6:5]

S: Yahve insanlığa ne yapmaya karar verdi?

C: Yahve insanlığı yeryüzünden silip atmaya karar verdi. [6:7]

S: Ama kim Yahve’nin gözünde lütuf buldu?

C: Nuh Yahve’nin gözünde lütuf buldu. [6:8]

S: Nuh nasıl bir insandı?

C: Nuh Tanrı ile yürüyen sâlih ve kusursuz bir insandı. [6:9]

S: Tanrı Nuh’a insanlığa son vermeden önce ne yapmasını buyurdu?

C: Tanrı Nuh’a bir gemi yapmasını buyurdu. [6:14]

S: Tanrı kendisinde hayat nefesi olan bütün canlıları nasıl yok edeceğini söyledi?

C: Tanrı yeryüzüne sular tufanını getireceğini söyledi. [6:17]

S: Fakat Tanrı kiminle ahdini yapacağını söyledi?

C: Tanrı Nuh ile ahdini yaptı. [6:18]

S: Tanrı Nuh’a kimleri gemiye getirmesini buyurdu?

C: Tanrı Nuh’a karısını, üç oğlunu ve oğullarının karılarını gemiye getirmesini buyurdu. [6:18]

S: Hangi hayvanların sağ kalabilmeleri için gemiye getirilmesi gerekirdi?

C: Her canlı türünden bir erkek, bir dişi olmak üzere birer çiftin gemiye getirilmesi gerekirdi. [6:19]

S: Nuh Tanrı’nın emrine nasıl karşılık verdi?

C: Nuh Tanrı’nın ona emrettiği her şeyi yerine getirdi. [6:22]