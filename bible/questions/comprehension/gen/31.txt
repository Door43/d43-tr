===== Yaratılış 31 Çeviri Üzere Sorular =====


S: Lavan’la oğulları Yakup’un bütün varlığını nereden aldığını düşünüyorlardı?

C: Lavan’la oğulları Yakup’un bütün varlığını Lavan’a ait şeylerden aldığını düşünüyorlardı. [31:1-2]

S: Yahve Yakup’a ne buyurdu?

C: Yahve Yakub’a atalarının ülkesine dönmesini buyurdu. [31:3,13]

S: Tanrı Lavan’ın hayvanlarını nasıl alıp Yakup’a verdi?

C: Tanrı hayvanların çizgili, noktalı ve benekli yavrular doğurmasını sağladı ve bunlar Yakup’un ücretiydi. [31:8-12]

S: Rahel’le Lea babaları Lavan’a nasıl tutum sergiliyorlardı?

C: Rahel’le Lea Lavan’ın kendilerine yabancıymışlar gibi davrandığını ve paralarını yemiş olduğunu söylediler. [31:14-15]

S: Rahel Yakup’la birlikte ayrılmadan önce ne yaptı?

C: Rahel babasının aile putlarını çaldı. [31:19]

S: Yakup Lavan’ı bu kez nasıl aldattı?

C: Yakup Lavan’ı, ona bildirmeden kaçmakla aldattı. [31:20]

S: Lavan Yakup’un kaçtığını öğrenince ne yaptı?

C: Lavan akrabalarını yanına alıp Yakup’un peşine düştü ve yedi gün sonra ona yetişti. [31:22-23]

S: Tanrı Lavan’a rüyada ne buyurdu?

C: Tanrı Lavan’a buyurdu ki, Yakup’a ne iyi ne kötü bir şey söylemesin. [31:24]

S: Yakup Lavan’dan niçin gizlice kaçtığını söyledi?

C: Yakup Lavan’ın kızlarını zorla elinden almasından korktuğu için gizlice kaçtığını söyledi. [31:31]

S: Lavan Yakup’u aile putlarını çalmakla suçlayınca Yakup ne dedi?

C: Yakup dedi ki, Lavan’ın aile putlarını çalan kim olursa, o yaşamayacaktır. [31:30,32]

S: Lavan neden aile putlarını Yakup’un mallarında bulamadı?

C: Lavan aile putlarını orada bulamadı, çünkü Rahel onların üzerine oturmuş, âdet gördüğü için ayağa kalkamadığını demişti. [31:34-35]

S: Yakup Lavan için ne kadar süre çalışmış ve Lavan kaç kez onun alacağını değiştirmişti?

C: Yakup Lavan için yirmi yıl çalışmış ve Lavan on kez onun alacağını değiştirmişti. [31:38,41]

S: Lavan hâlâ Yakup’un mülkünün kendisine ait olduğunu düşündüğünü nasıl gösterdi?

C: Lavan Yakup’un mülkünden gördüğü her şeyin kendisine ait olduğunu söyledi. [31:43]

S: Yakup ve Lavan ahit yaptıkları yeri nasıl işaretlediler?

C: Yakup ve Lavan ahit yaptıkları yerde taşlardan bir yığın yaparak orasını işaretlediler? [31:46]

S: Yakup’la Laban ne konuda ahit yaptılar?

C: Yakup’la Lavan taş yığınının ötesine geçip birbirine kötülük etmeyecekleri konusunda anlaştılar. [31:52]

S: Yakup’la Lavan arasındaki ahdin yerine getirilmesi için kimin tanık olacağı ilan edildi?

C: Yakup’la Lavan arasındaki ahdin yerine getirilmesi için Tanrı’nın tanık olacağı ilan edildi. [31:50,53]

S: Yakup ahdi kabul ettiğini göstermek için ne yaptı?

C: Yakup İbrahim’in Tanrısı’nın adıyla ant içti, dağda kurban sundu ve akrabalarını yemek yemeğe çağırdı. [31:53-54]

S: Ertesi sabah Lavan ne yaptı?

C: Lavan kalktı, erkek ve kız torunlarını öpüp kutsadı ve evine döndü. [31:55]