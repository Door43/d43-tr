===== Yaratılış 34 Çeviri Üzere Sorular =====


S: Hamor’un oğlu Şekem Lea’nın kızı Dina’yı görünce ne yaptı?

C: Şekem Dina’yı tutup ırzına geçti. [34:2]

S: Yakup Dina’nın başına gelen olayı duyduğunda önce ne yaptı?

C: Oğulları kırdan dönünceye kadar sustu. [34:5]

S: Yakup’un oğulları Şekem’in Dina’ya yaptığı işi duyunca nasıl tepki gösterdiler? 

C: Yakup’un oğulları çok öfkelendiler. [34:7]

S: Şekem’in babası Hamor Yakup’un ne yapmasını istedi?

C: Hamor Yakup’un Dina’yı Şekem’le evlendirmesini ve Yakup’un ailesinin Hamor’un ailesiyle akraba olmasını istedi. [34:8-9]

S: Şekem Dina’yla evlenmek için ne yapmaya hazır olduğunu söyledi?

C: Şekem Yakup’un istediği başlık parası ne kadar olursa olsun kendisine ödeyeceğini söyledi. [34:12]

S: Yakup’un oğulları Şekem’e nasıl cevap verdiler ve niçin?

C: Yakup’un oğulları Şekem’e aldatıcı cevap verdiler, çünkü Şeken Dina’yı murdar etmişti. [34:13]

S: Yakup’un oğulları Hamor’un ailesiyle akraba olmaya razı olmadan önce Hamor’a ne şart koştular?

C: Yakup’un oğulları Hamor’un ailesindeki erkeklerin hepsinin sünnet olmasını talep ettiler. [34:15]

S: Hamor ve Şekem şehirlerinin adamlarıyla konuşurken Yakup’un ailesiyle akraba oldukları takdirde neyin onlarınki olacağını söylediler?

C: Yakup’un ailesiyle akraba oldukları takdirde Yakup’un bütün sürüleri, malları ve öbür hayvanlarının da onlarınki olacağını söylediler. [34:23]

S: Hamor’un şehrinin adamları sünnet olmaya razı olup olmadıkları sorulduğunda ne karşılık verdiler?

C: Hamor’un şehrinin adamları Hamor’la Şekem’i dinlediler ve her erkek sünnet oldu. [34:24]

S: Hamor’un ailesindeki erkekler sünnet olduktan üç gün sonra Şimon’la Levi ne yaptılar?

C: Şimon’la Levi Hamor’un şehrindeki erkeklerin hepsini öldürdüler. [34:25]

S: Sonra Yakup’un bütün oğulları ne yaptılar?

C: Sonra Yakup’un bütün oğulları şehri yağmaladılar, bütün servetini aldılar, çocuklarını ve kadınlarını ele geçirdiler. [34:27-29]

S: Yakup Şimon’la Levi’nin yaptığı işi öğrenince nasıl tepki gösterdi?

C: Yakup Şimon’la Levi’nin başına dert açtıklarını söyledi, çünkü o ülkede yaşayanlar ondan sonra kendisiyle ailesini yok edebilirlerdi. [34:30]

S: Şimon’la Levi bunu niçin yaptıklarını söylediler?

C: Şimon’la Levi Şekem’in kız kardeşleri Dina’ya fahişe gibi davrandığı için bunu yaptıklarını söylediler. [34:31]