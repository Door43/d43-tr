===== Yaratılış 43 Çeviri Üzere Sorular =====


S: İsrail oğullarına niçin yine Mısır’a gidip biraz yiyecek almalarını buyurdu?

C: Kıtlık şiddetlenmişti ve onlar ilk seferde Mısır’dan getirmiş oldukları buğdayı yiyip tüketmişlerdi. [43:1-2]

S: Yahuda yine Mısır’a gitmeleri için ne yapmak zorunda olduklarını söyledi?

C: Yahuda yine Mısır’a gitmeleri için kardeşleri Benyamin’i de birlikte getirmek zorunda olduklarını söyledi. [43:3-5]

S: Yahuda babası Yakup’a ne yemin etti?

C: Yahuda dedi ki, Benyamin’i geri getirmezse ebediyen suçlu kalacaktır. [43:9]

S: İsrail kardeşlere Mısır’a ne almalarını buyurdu?

C: İsrail kardeşlere ülkenin en iyi ürünlerinden armağanlar ve iki kat para almalarını buyurdu. [43:11-12]

S: İsrail yolculukla ilgili olarak Tanrı’dan ne istedi?

C: İsrail bütün kardeşlerin serbest bırakılması için Tanrı’dan kardeşlere Mısır’da merhamet ihsan etmesini istedi. [43:14]

S: Kardeşler Yusuf’un evine götürülmelerine nasıl tepki gösterdiler ve neden?

C: Kardeşler önceki seferde torbalarına konan paradan ötürü tutuklanıp köle edileceklerinden korktular. [43:18]

S: Kardeşler Yusuf’un evinin kâhyasına ne söylediler?

C: Kardeşler kâhyaya torbalarına konan parayı geri getirdiklerini ve yiyecek almak için başka para da aldıklarını söylediler. [43:21-22]

S: Kâhya, torbalarına konan paranın nereden geldiğini söyledi?

C: Kâhya, torbalarına konan paranın onların Tanrısı’ndan geldiğini söyledi. [43:23]

S: Yusuf eve gelince kardeşleri ne yaptılar?

C: Kardeşleri armağanları eve getirip Yusuf’un önünde yere kapandılar. [43:26]

S: Yusuf kardeşlere kimin hatırını sordu?

C: Yusuf kardeşlerine babalarının hatırını sordu. [43:27]

S: Yusuf niçin o odadan aceleyle dışarı çıktı ve çıkınca ne yaptı?

C: Yusuf Benyamin’i görünce yüreği sızladığı için o odadan aceleyle dışarı çıktı ve çıkınca odasına girip orada ağladı. [43:30]

S: Mısırlılarla İbraniler neden ayrı ayrı yemek yerlerdi?

C: Mısırlılar İbranilerle birlikte yemek yemeyi iğrenç sayarlardı. [43:32]

S: Kardeşler ne sıraya göre sofraya oturtuldular?

C: Kardeşler ilk oğulluk hakkına ve yaşlarına göre sofraya oturtuldular. [43:33]

S: Kardeşlerin aldıkları yemek paylarının olağandışı yönü neydi?

C: Benyamin’in payı kardeşlerinin her birinden beş kat fazlaydı. [43:34]