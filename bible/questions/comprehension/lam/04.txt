===== Ağıtlar 04 Çeviri Üzere Sorular =====


S: Altına ve kutsal taşlara ne oldu?

C: Altın tamamıyla donuklaştı, saf altın değişti, kutsal taşlar da her sokak başına dağıldı. [4:1]

S: Siyon oğulları neydi ve şimdi nasıl değerlendiriliyor?

C: Siyon oğulları değerliydi, saf altından da çok değerlendirildi, şimdi ise çömlekçinin yaptığı toprak testiler gibi sayılıyorlar. [4:2]

S: Halkının kızları nasıl davranıyorlar?

C: Çöldeki devekuşları kadar acımasızdırlar. [4:3]

S: Emzikteki bir bebeğin diline ne oluyor ve çocuklar ne istiyorlar?

C: Emzikteki bebeğin dili susuzluktan damağına yapışıyor ve çocuklar ekmek istiyorlar, ama onlar için bir şey bulunmuyor. [4:4]

S: Geçmişte pahalı yemek yiyen ve al giysi giyen kişilere ne oldu?

C: Geçmişte pahalı yemek yiyen ve al giysi giyen kişiler şimdi terk edildi, açlıktan ölüyorlar, al giysi giyinenler  de şimdi çöp yığınlarındadırlar. [4:5]

S: Halkının kızının suçu ne kadar büyüktür?

C: Kızının suçu Sodom’un günahından da büyüktür. [4:6]

S: Onun önderleri daha önce nasıldı ve şimdi nasıldırlar?

C: Önderleri parlayan kar gibiydi, süt kadar beyazlardı, bedenleri mercandan kızıl, biçimleri laciverttaşı gibiydi. Şimdiyse karanlık görünüşlerini kararttı, onlar tanınmaz oldular, derileri kupkuru kemiklerine yapışıyor. [4:7-8]

S: Yeremya kıtlıktan ölenlere kıyasla kılıçla öldürülenler hakkında ne söyler?

C: Yeremya kılıçla öldürülenlerin kıtlıktan ölenlerden daha iyi olduklarını söyler. [4:9]

S: Merhametli kadınlar çocuklarına ne yaptılar?

C: Çocuklarını pişirdiler, çocukları onlara yiyecek oldu. [4:10]

S: Yahve hiddetini nasıl giderdi?

C: Yahve kızgın öfkesini boşaltmak, temellerini yiyip biitren ateşi Siyon’da tutuşturmak ile hiddetini giderdi. [4:11]

S: Dünyadaki krallar ve insanlar Yeruşalim’de ne olacağına inanmadılar?

C: Onlar bir düşmanın Yeruşalim kapılarından gireceğine inanmadılar. [4:12]

S: Düşman peygamberlerin günahları, rahiplerin suçları yüzünden ne yaptı?

C: Düşman Yeruşalim kapılarından girdi. [4:13]

S: O peygamberlerin, rahiplerin başına ne geldi?

C: Onlar sokaklarda körler gibi dolaştılar, kanla kirlendiler, kimse onların giysilerine dokunamadı. [4:14]

S: Peygamberler ve rahipler ne bağırdılar?

C: Peygamberler ve rahipler, çekilip onlara dokunmasınlar diye bağırdılar. [4:15]

S: Peygamberler ve rahipler nereye gittiler?

C: Öteki ulusların artık orada yaşayamayacaklarını söyledikleri başka ülkelerde dolaştılar. [4:15]

S: Yahve o peygamberlerle rahiplere ne yaptı?

C: Yahve o peygamberlerle rahipleri dağıttı ve artık onlara iyilikle bakmıyor. [4:16]

S: Rahipler nasıl kabul edilir ve ihtiyarlar nasıl kabul edilir?

C: Rahipler artık sayılmaz, ihtiyarlar da ilgi görmez. [4:16]

S: Gözleri yardım beklemekten nasıl oldu?

C: Yardım beklemekten gözlerinin feri söndü. [4:17]

S: Düşman onlara ne yaptı?

C: Düşman onların sokaklardaki izlerini sürdü. [4:18]

S: Halk sonu hakkında ne söyledi?

C: Halk sonunun yaklaştığını, günlerinin tükendiğini, sonunun geldiğini söyledi. [4:18]

S: Halk kendisini kovalayanları nasıl tarif etti ve kovalayanlar onlara ne  yaptı?

C: Onları kovalayanlar kartallardan çevikti, onları dağlara kovaladılar, çölde onlara pusu kurdular. [4:19]

S: Onların kralına ne oldu?

C: Onların kralı düşmanın çukurlarında yakalandı. [4:20]

S: Edom kızına neden sevinip coşması buyrulur?

C: Çünkü kâse ona gelecek ve o sarhoş olup soyunacak. [4:21]

S: Siyon kızına ne söylendi?

C: Suçunun cezasının sona erdiği ve Yahve’nin artık onu sürgünde tutmayacağı kendisine söylendi. [4:22]

S: Edom kızına ne söylendi?

C: Edom kızına Yahve’nin kendisini suçu yüzünden cezalandıracağı ve günahlarını ortaya çıkaracağı söylendi. [4:22]