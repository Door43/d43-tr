===== Yasa’nın Tekrarı 23 Çeviri Üzere Sorular =====


S: Kimin Yahve’nin topluluğuna girmesine izin verilmeyecekti?

C: Erkeklik bezi ezilmiş ya da erkeklik organı kesilmiş, yahut evlilik dışı doğan birinin Yahve’nin topluluğuna girmesine izin verilmeyecekti. [23:1-2]

S: Ammonlu ya da Moavlı biri niçin Yahve’nin topluluğuna girmeyecektir?

C: Onlar topluluğa girmeyecekler, çünkü İsrailliler Mısır’dan çıktıklarında onları yolda ekmek ve suyla karşılamadılar ve Balam’ı onlara lanet okuması için ücretle tuttular. [23:3-4]

S: Yahve’nin Balam’ı dinlemek istememesinin kanıtı neydi?

C: Yahve Balam’ın lanetini kutsamaya çevirdi. [23:5]

S: Edomlularla Mısırlıların Yahve’nin topluluğuna girmesine neden izin verilirdi?

C: Bir Edomlu İsraillilerin yurttaşı olduğundan dolayı topluluğa girebilirdi; ve bir Mısırlı İsrail’in de bir zamanlar onun ülkesinde yabancı olarak yaşadığından dolayı topluluğa girebilirdi. [23:7-8]

S: İsrail ordusunda gece halinden dolayı kirli olmuş bir adam, ordugâha dönebilmek için nasıl yeniden temiz olabilirdi?

C: O akşam suda yıkanabilirdi ve o zaman ordugâha dönmesine izin verilirdi. [23:9-11]

S: Yahve İsrail halkına nerede ne nasıl ihtiyaçlarını gidermeleri konusunda neden emirler verdi?

C: Yahve onların ordugâhı ortasında dolaşıyordu, dolayısıyla ordugâhları kutsal olmalıydı ki, Yahve çirkin bir şey görüp onlardan ayrılmasın. [23:12-14]

S: Yahve’nin köleler hakkında verdiği emirler nasıl sıra dışıydı?

C: Efendisinden kaçan bir köle efendisine teslim edilmemeliydi, onun kendi seçtiği şehirde onların arasında yaşamasına izin verilmeliydi. [23:15-16]

S: Yahve İsraillilerin arasında fuhuş yapan kadınların ya da erkeklerin bulunmasına veya kazançlarının adak olarak O’nun evine götürülmesine niçin izin vermezdi?

C: Yahve fuhuş yapan kadınların ya da erkeklerin kötü davranışlarıyla ilgili olan her şeyden tiksinirdi. [23:17-18]

S: İsrailli yurttaşlara değil yabancılara para ödünç verme ilkesi nasıl farklıydı?

C: İsrailliler kendi yurttaşlarına bir şey ödünç verdiklerinde onlardan faiz almamalıydılar, fakat yabancılardan faiz alabilirlerdi. [23:19-20]

S: Bir İsraillinin Yahve’ye adadığı adağı yerine getirmesi ne kadar önemliydi?

C: Bir İsrailli Yahve’ye adadığı adağı yerine getirmeyi savsaklamamalı, ama Yahve’ye karşı günah işlememek için ağzından çıkan vaadi yapmaya dikkat etmeliydi. [23:21-23]

S: İsraillilerin komşularının üzüm bağlarından ve tarlalarından neleri yiyebileceğine ilişkin Yahve’nin emirleri ne kadar cömertti?

C: Onlar komşularının bağından doyana kadar üzüm yiyebilir, ama torbalarına koymamalıydılar; ayrıca komşularının tarlasından başak koparabilir, ama ekinlere orak salmamalıydılar. [23:24-25]