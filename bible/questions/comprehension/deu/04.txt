===== Yasa’nın Tekrarı 04 Çeviri Üzere Sorular =====


S: İsrail halkı yaşamak ve Yahve’nin kendisine verdiği ülkeye girip orayı mülk edinmek için ne yapacaktı?

C: Onlar o ülkeyi mülk edinmek için Musa’nın kendilerine öğreteceği yasalara kulak verip uyacaklar. [4:1]

S: Halk ne yapmamalıdır?

C: Onlar Yahve’nin emirlerine uymak için Musa’nın kendilerine emrettiği sözlere hiçbir şey eklememeli, hiçbir şey çıkarmamalıdırlar. [4:2]

S: Yahve kimleri yok etti?

C: Yahve Baal-Peor’u izleyen adamları yok etti. [4:4]

S: İsrail Musa’nın kendisine emrettiği yasalara neden uymalıdır?

C: Ulusların gözünde hikmetli ve anlayışlı olmak için bunlara uymalıdırlar. [4:6]

S: İnsanlar neden dikkat edip canlarını korumalıdırlar?

C: Onlar gördüklerini unutmamak, yüreklerinden çıkarmamak, bunları çocuklarına ve torunlarına anlatmak için dikkat edip canlarını korumalıdırlar. [4:9-10]

S: İnsanlar dağdaki ateşin içinden ne duydular?

C: Onlar Yahve’nin ateşin içinden seslendiğini duydular, ama hiçbir suret görmediler. [4:11-12]

S: Yahve’nin onlara uymalarını emrettiği ahit neydi ve neyin üstünde yazılıydı?

C: Yahve Musa’ya iki taş levha üstüne yazılmış olan On Emir’i onlara öğretmesini buyurdu. [4:13]

S: Halka ne yapmaması emredildi?

C: Halka kendisi için erkek, kadın, kuş, sürünen canlılar ve balık dahil olma üzere hiçbir suret yaparak yoldan sapmamaları emredildi. [4:15-18]

S: Musa neden halka güneş, ay ve yıldızlar konusunda dikkatli olmasını söyledi?

C: Musa halka aldanıp güneşe, aya veya yıldızlara tapınmasınlar diye dikkatli olmaları gerektiğini söyledi. [4:19]

S: Yahve niçin halkı demir eritme ocağından, Mısır’dan çıkardı?

C: Yahve onları, kendi mirası olan bir halk olsunlar diye Mısır’dan çıkardı. [4:20]

S: Yahve Musa’ya öfkelendiği için kendisine ne yaptı?

C: Yahve Musa’nın Şeria Irmağı’nın ötesindeki ülkeye geçmesine izin vermedi, Musa o ülkenin dışında ölmek zorundaydı. [4:21-22]

S: Yahve niçin İsrail’in herhangi oyma put yapmasını yasakladı?

C: Tanrıları Yahve yiyip bitiren ateş, kıskanç Tanrı’dır. [4:24]

S: Musa, halk yoldan sapar ve Yahve’nin gözünde kötü olanı yaparsa, ne olacağını söyler?

C: Onlar Şeria Irmağı’nın ötesindeki ülkede ölecek ve büsbütün yok olacaklar. [4:26]

S: Musa Yahve’nin halka ne yapacağını söyler?

C: Yahve halkı dağıtacak ve onlar ulusların arasında sayıca az olacak, orada ağaçtan ve taştan yapılmış tanrılara kulluk edecekler. [4:27-28]

S: Halk ne zaman Yahve’yi bulacak?

C: O’nu bütün yürekleriyle, bütün canlarıyla ararlarsa, bulacaklar. [4:29]

S: Halkın Tanrıları Yahve’ye dönüp sesini dinlemesini ne sebep olacak?

C: Onlar sıkıntıda olduklarında, bütün bu olaylar onların başına geldiğinde, Yahve’ye dönecekler. [4:30]

S: Halk Mısır’da olduğunda Tanrı onlar için ne yaptı?

C: Tanrı onu denemelerle, alâmetlerle, harikalarla, savaşla, güçlü elle, büyük ve ürkütücü olaylarla başka bir ulustan kendine bir ulus aldı. [4:34]

S: Halk Yahve’nin Tanrı olduğunu bilsin diye Yahve ne yaptı?

C: O gökten onlara sesini duyurdu ve yeryüzünde onlara büyük ateşini gösterdi. [4:35-36]

S: Yahve atalarını sevdiğinden dolayı İsrail için ne yaptı?

C: O onların soyunu seçti, onları kendi huzuru ve gücüyle Mısır’dan çıkardı. Daha büyük ulusları onların önünden kovduktan sonra ülkelerini onlara verdi. [4:37-38]

S: Birini istemeyerek öldüren bir kişi nereye kaçabilirdi?

C: Musa’nın Şeria Irmağı’nın doğusunda seçtiği üç şehirlerden birine kaçabilirdi. [4:41-42]

S: Musa İsrail halkının önüne ne koydu?

C: Musa yasayı; onlar Mısır’dan çıktıkları zaman kendilerine bildirdiği ahit emirlerini, kuralları ve diğer emirleri koydu. [4:44-45]

S: Onlar Şeria Irmağı’nın doğu yakasında kimin ülkesini ele geçirdiler?

C: Onlar Amorluların iki kralının ülkesini mülk olarak ele geçirdiler. [4:46-47]