===== Yasa’nın Tekrarı 28 Çeviri Üzere Sorular =====


S: İsrail halkı, Yahve tarafından kutsanmak ve yeryüzündeki bütün uluslardan üstün kılınmak için ne yapmalıydı?

C: İsrail halkı Yahve’nin sesini iyice dinleyip bütün emirlerine uymalıydı. [28:1-2]

S: İsrail halkı Yahve’nin emirlerine uyarsa, Yahve onun için ne yapacak?

C: Yahve onun düşmanlarını önünde kırdıracak. [28:7]

S: İsrail halkı Yahve’nin emirlerine uyarsa, Yahve onun ne olmasını ne olmasını sağlayacak?

C: Yahve onun kendisi için kutsal bir halk olmasını sağlayacak. [28:9]

S: İsrail halkı Yahve’nin emirlerine uyarsa, Yahve onun için ne açacak?

C: Yahve onların ülkesine yağmuru zamanında yağdırmak ve elinin her işini bereketlemek için onlar için göklerdeki hazinesini açacak. [28:12]

S: İsrail halkı Yahve’nin sesini dinleyip bütün emirlerine uymazsa, ne olacak?

C: Bütün bu lanetler onların üzerine gelecek ve onlara ulaşacak. [28:15]

S: İsrailliler emirlere uymazlarsa, gök ve yer onlar için ne olacak?

C: Gök tunç, yer demir olacak. [28:23]

S: İsrailliler emirlere uymazlarsa, düşmanlarıyla savaştıkları zaman ne olacak?

C: Düşmanlarının önünde bozguna uğrayacak ve onların önünde yedi yoldan kaçacaklar. [28:25]

S: İsrail halkı itaatsiz olursa, Yahve onu neyle vuracak?

C: Yahve onları Mısır çıbanıyla, urlarla, kaşıntıyla, uyuzla, bir de delilikle, körlükle ve zihin bulanıklığıyla vuracak. [28:27-28]

S: Bir İsrailli bir kadınla nişanlanır, bir ev yapar veya bağ dikerse, ne olacak?

C: O kadınla yatmayacak, evde oturmayacak, bağın üzümünü toplamayacak. [28:30]

S: İsraillilerin oğullarına ve kızlarına ne olacak?

C: Onların oğulları ve kızları başka uluslara verilecekler; onları arayacaklar, ama bulamayacaklar. [28:32]

S: İsrail halkı bütün uluslar arasında ne olacak?

C: Onlar bütün uluslar arasında dehşet konusu, bir mesel ve eğlence olacaklar. [28:37]

S: İsrail halkının itaatsizliği ektikleri tohumu nasıl etkileyecek?

C: Onlar çok tohum ekecek, bağlar dikecekler, fakat emeklerinin ürününden yararlanamayacaklar, çünkü onları kurt ve çekirge yiyecek. [28:38-39]

S: Yabancılar İsrail halkından nasıl daha önemli olacaklar?

C: Yabancılar onlara ödünç verecekler ve baş olacaklar, onlar ise ödünç veremeyecekler ve kuyruk olacaklar. [28:43-44]

S: İsrail halkı Yahve’nin sesini dinleyip emirlerine uymadıkları için ne olacak?

C: Onlar yok olana kadar bütün bu lanetler onların üzerine gelecek. [28:45-46]

S: İsrail halkı neden Yahve’nin düşmanlarına kulluk edecek?

C: Onlar Yahve’nin düşmanlarına hizmet edecekler, çünkü bolluk zamanında sevinçle ve yürek neşesiyle Yahve’ye tapınmamışlardı. [28:47-48]

S: Musa İsrail halkına ilişkin ne peygamberlikte bulundu?

C: Yahve uzaktan gelen, yaşlı genç kimseye saygı göstermeyen, üstelik halkın ve hayvanlarının bütün yiyeceğini elinden alan bir ulus getirecek. [28:49-51]

S: İsrail halkının şehrine bu güçlü ulus saldırdığında İsrail halkı ne kadar sıkıştırılacak?

C: İsrail halkının şehrine saldırı yapıldığında İsrail halkı o kadar sıkıştırılacak ki, kendi çocuklarının etini yiyecek. [28:54-57]

S: İsrail halkı Yahve’nin adına saygı göstermez, Yasa kitapta yazılı olan bütün sözlere uymazsa, ne olacak?

C: Onlar korkunç belaları, ağır hastalıkları yaşayacaklar. [28:59]

S: Yahve İsrail halkını cezalandırdıktan sonra halkın ne kadarı sağ kalacak?

C: Onlar sayıca az bırakılacak ve dünyanın bir ucundan öbür ucuna dağıtılacaklar.  [28:62]

S: İsrail halkı uluslar arasına dağıldıktan sonra rahatlayabilecekler mi?

C: Onlar rahatlayamayacaklar, ayaklarının dinleneceği bir yeri olmayacak. [28:65]