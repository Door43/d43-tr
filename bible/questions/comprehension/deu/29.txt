===== Yasa’nın Tekrarı 29 Çeviri Üzere Sorular =====


S: Yahve kiminle ahit yaptı?

C: Yahve Moav ülkesinde İsrail’le ahit yaptı. [29:1]

S: Yahve İsrail halkıyla daha önce ne ahit yaptı?

C: Yahve daha önce İsrail’le Horev’de ahit yaptı. [29:1]

S: Musa bütün İsrail halkına ne hatırlattı?

C: Musa bütün İsrail halkına Yahve’nin Mısır ülkesinde onların gözlerinin önünde firavuna, kullarına ve bütün ülkesine yaptığı her şeyi hatırlattı. [29:2]

S: Musa İsrail halkına gözleriyle gördükleri büyük ıstırapları, alâmetleri ve o büyük harikaları niçin hatırlatması gerektiğini söyledi?

C: Musa dedi ki, Yahve bugüne kadar onlara bu şeyleri kavrayan yürek, gören göz, duyan kulak vermedi. [29:4]

S: Yahve İsrail’i neden kırk yıl çölde dolaştırdı ve orada onların üzerindeki giysi, ayaklarındaki çarık eskimedi ve onlar ekmek yemedi, şarap ya da başka içki içmediler?

C: Yahve bunları kendisinin Tanrıları Yahve olduğunu anlasınlar diye yaptı. [29:5-6]

S: İsrail her işte başarılı olmak için ne yapmalıydı?

C: Bu ahdin sözlerini tutmalı, yerine getirmeliydi ve böylece yaptıkları her işte başarılı olacaklardı. [29:9]

S: Bütün İsrailliler kimin önünde duruyorlardı?

C: Bütün İsrailliler Tanrıları Yahve’nin önünde duruyorlardı. [29:10-11]

S: İsrailliler niçin Tanrıları Yahve’nin önünde duruyorlardı?

C: Onlar Yahve’nin ahdine ve Yahve’nin o gün onlara yapmakta olduğu yemine girmek için Yahve’nin önünde duruyorlardı. [29:12]

S: Yahve bu ahit vasıtasıyla İsrail halkıyla ne yapmak istedi?

C: O İsrail halkını kendi halkı yapmak istedi. [29:13]

S: Yahve’nin o gün Moav’da İsrail’le yaptığı ahde ve yemine kimler katıldılar?

C: O gün Moav’da duranların hepsi, ayrıca onların yanında olmayanlar da Yahve’nin o gün Moav’da İsrail’le yaptığı ahde ve yemine katıldılar. [29:14-15]

S: İsrail halkına bir daha ne hatırlatılıyordu?

C: Onlara Mısır ülkesinde nasıl yaşadıkları ve öteki ulusların ortasından geçerek oraya nasıl geldikleri hatırlatılıyordu. [29:16]

S: Mısır’dan ayrıldığında gördüğü iğrenç şeyler halka niçin hatırlatılıyordu?

C: Halka gördüğü iğrenç şeyler şu amaçla hatırlatılıyordu ki, onların arasında Yahve’den sapan, bu ulusların ilâhlarına tapan kimse olmasın ve onların arasında öd ve pelin veren bir kök olmasın. [29:17-18]

S: Bu yeminin sözlerini duyan kişi ne düşünmemeliydi?

C: Bu yeminin sözlerini duyan kişi, yüreğinin inadında yürüse de güvenlikte olacağını düşünmemeliydi. [29:19]

S: Yüreğinin inadında yürüse de güvenlikte olacağını düşünen kişiye ne olacaktı?

C: Yahve onu bağışlamayacaktı; Yahve’nin öfkesi ve kıskançlığı ona karşı alevlenecekti; bu kitapta yazılı bütün lanetler onun başına gelecek ve Yahve onun adını göğün altından silecekti. [29:20]

S: Gelecek nesil bu ülkenin uğradığı belaları ve Yahve’nin ona verdiği hastalıkları görünce ne soracak?

C: Yahve’nin bu ülkeye neden bunu yaptığını ve bu büyük gazabın neden alevlendiğini soracaklar. [29:22,24]

S: Gelecek nesil Yahve’nin bu ülkeye neden bunu yaptığını sorduğunda halk onlara ne cevap verecek?

C: Halk diyecek ki, bunun nedeni şudur: onlar Yahve’nin ahdini bıraktılar; tanımadıkları, Yahve’nin kendilerine vermedikleri başka ilâhlara yöneldiler, onlara tapıp önlerinde eğildiler. [29:25-26]

S: Halk neyin bu ülkeye karşı alevlendiğini diyecek?

C: Halk Yahve’nin öfkesinin bu ülkeye karşı alevlendiğini diyecek. [29:27]

S: Halk Yahve’nin öfkeyle ülkelerinden söküp attığı insanlara ne yapacağını diyecek?

C: Halk diyecek ki, Yahve öfkeyle, gazapla ve büyük kızgınlıkla onları başka ülkeye sürdü. [29:28]

S: Gizli şeyler kime aittir?

C: Gizli şeyler yalnız Yahve’ye aittir. [29:29]

S: Açığa çıkarılan şeyler kime aittir?

C: Açığa çıkarılan şeyler ebediyen İsrail halkına ve çocuklarına aittir, öyle ki, onlar Yasa’nın bütün sözlerine uysunlar. [29:29]