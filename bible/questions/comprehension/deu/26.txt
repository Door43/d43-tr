===== Yasa’nın Tekrarı 26 Çeviri Üzere Sorular =====


S: İsrail halkı Yahve’nin kendisine verdiği ülkeyi mülk edindiğinde ne yapacak?

C: İsrail halkı toprağın bütün ürününün turfandasından alıp sepete koyacak ve Yahve’nin kutsal yeri olarak seçeceği yere gidecek. [26:1-2]

S: İsrail halkı rahibe sepeti verirken ne söyleyecekler?

C: İsrail halkı ona şöyle diyecek, «Yahve’nin ant içerek atalarımıza söz verdiği ülkeye geldiğimi Yahve’ye bugün bildiriyorum.» [26:3]

S: İsrail halkı atalarının kim olduğunu söyleyecekler?

C: İsrail halkı atalarının göçebe bir Aramlı olduğunu söyleyecekler. [26:5]

S: İsrailliler Mısır’dayken Mısırlılar onlara nasıl davrandılar?

C: Onlar İsraillilere kötü davrandılar, sıkıntı çektirdiler, onları köle gibi çalıştırdılar. [26:6]

S: Yahve İsrail’i Mısır’dan nasıl çıkardı?

C: Yahve güçlü elle, kudretinin sergilenişiyle, büyük ve ürkütücü olaylarla, alâmetlerle ve harikalarla onları Mısır’dan çıkardı. [26:8-9]

S: Sepeti Yahve’nin önüne koymanın amacı nedir?

C: Bunun amacı, Yahve’ye tapınmak ve O’nun İsrail’e, evine, Levililere ve aralarında yaşayan yabancılara yaptığı bütün iyilikler için sevinmektir. [26:10-11]

S: İsrail halkı ürünlerinin bütün ondalığını vermeyi bitirdikten sonra ne yapacak?

C: İsrail halkı ondalığı Levililere, yabancılara, yetimlere ve dul kadınlara verecekler, öyle ki, onlar yiyip doysunlar. [26:12]

S: İsrail halkı ondalığı verdikten sonra Yahve’ye ne diyecek?

C: İsrail halkı şöyle diyecek: «Emrettiğin gibi, ayrılacak şeyleri getirip Levililere, yabancılara, yetimlere ve dul kadınlara verdim.» [26:13-14]

S: İsrail halkı Yahve’nin kendisine ne yapmasını istiyordu?

C: İsrail halkı Yahve’nin gökten aşağıya bakıp onlara verdiği ülkede onları kutsamasını istiyordu. [26:15]

S: Yahve İsrail halkına ne yapmasını emreder?

C: O, İsrail halkına bütün kalpleri ve canları ile O’nun kurallarına ve ilkelerine uymasını emreder. [26:16]

S: İsrail halkı Yahve’nin önünde neyi tasdik etti?

C: Onlar tasdik ettiler ki, Yahve onların Tanrısı’dır ve onlar Yahve’nin yollarında yürüyecek, emirlerine uyacak, sesini dinleyecekler. [26:17]

S: Yahve İsrail halkına ne tasdik etti?

C: Yahve tasdik etti ki, İsrail O’nun öz halkıdır ve O İsrail’i övgüde, ünde ve onurda bütün öteki uluslardan üstün kılacak, öyle ki, onlar O’nun için kutsal bir halk olsunlar. [26:18-19]