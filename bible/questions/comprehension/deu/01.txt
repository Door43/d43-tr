===== Yasa’nın Tekrarı 01 Çeviri Üzere Sorular =====


S: Musa İsrail’e seslendiğinde neredeydi?

C: Musa Şeria Irmağı’nın öteki yakasındaki çöldeydi. [1:1]

S: Musa ne zaman İsrail halkına seslenip Yahve’nin kendisine emrettiği bütün şeyleri anlattı?

C: Kırkıncı yılın on birinci ayının birinci günü. [1:3]

S: Yahve ant içerek ülkeyi kime vereceğini söyledi?

C: Yahve İbrahim’e, İshak’a ve Yakup’a ant içti ki, bu ülkeyi kendilerine ve soylarına verecek. [1:8]

S: Musa neden bu halkın yükünü tek başına taşıyamayacağını hissediyordu?

C: Tanrı onları göklerdeki yıldızlar kadar çoğaltmıştı da ondan. [1:9-10]

S: Halkın yüküne, sorunlarına, davalarına katlanmada Musa’ya kim yardım edecekti?

C: Onlar her oymaktan hikmetli, anlayışlı, itibarlı adamlar seçip onlara önder atayacaklardı. [1:12-13]

S: Musa yargıçlara ne yapmalarını emretti?

C: O onlara kardeşler arasındaki ve yanında olan yabancı ile arasındaki davaları dinlemelerini emretti. [1:16]

S: İsrailliler Horev’den dağlık bölgesine yolculuk ederken nereden geçtiler?

C: Yolculuk ederken o büyük ve korkunç çölün hepsinden geçtiler. [1:19]

S: Halk Musa’dan önlerinden adamlar göndermesini neden istedi?

C: Onlar Musa’dan ülkeyi araştırsınlar, hangi yoldan saldıracaklarını ve oradaki şehirler hakkında öğrensinler diye önlerinden adamlar göndermesini istediler. [1:22]

S: Musa dağlık bölgedeki ülkeyi araştırmak için kimi seçti?

C: Musa her oymaktan birer kişi olmak üzere on iki kişi seçti. [1:23]

S: O adamlar o ülke hakkında ne haber verdiler?

C: «Tanrımız Yahve’nin bize vereceği ülke iyidir.» dediler. [1:25]

S: Halk Yahve’nin kendilerini Mısır ülkesinden neden çıkarmış olduğunu söyledi?

C: Halk Yahve’nin onları yok etmek için kendilerini Mısır ülkesinden çıkarmış olduğunu söyledi. [1:27]

S: Onların kardeşleri o ülkedeki halk hakkında ne dediler?

C: Onlar dediler ki, o ülkedeki halk İsraillilerden daha güçlü ve daha uzun boyludurlar. [1:28]

S: Musa halkın neden korkmaması gerektiğini söyledi?

C: O dedi ki, Yahve Mısır’da ve çölde yapmış olduğu gibi onların önünden gideceği ve onlar için savaşacağı için onların korkmaması gerekir. [1:29-31]

S: Yahve öfkelenip ne dedi?

C: O ant içip şöyle dedi, «Şüphesiz ki, bu kötü kuşağın bu adamlarından Kalev hariç hiçbiri o iyi ülkeyi görmeyecek.» [1:34-35]

S: Yahve Musa’ya Nun oğlu Yeşu için ne yapmasını buyurdu?

C: Yahve Musa’ya Yeşu’yu yüreklendirmesini buyurdu, çünkü İsrail’in o ülkeyi mülk edinmesini Yeşu sağlayacak. [1:38]

S: Yahve kimin o ülkeye girip onu mülk edineceğini söyledi?

C: O dedi ki, küçük çocuklar o ülkeye girip onu mülk edinecekler. [1:39]

S: Yahve halka dağlık ülkeye gidip savaşmamasını buyurduğu zaman halk ne yaptı?

C: Halk kendine güvenerek dağlık ülkeye saldırdı ve Amorlular onlara karşı çıkarak arılar gibi onları kovaladılar. [1:43-44]