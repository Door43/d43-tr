===== Yasa’nın Tekrarı 08 Çeviri Üzere Sorular =====


S: İsrail halkı ne hatırlayacaktı?

C: Onlar Tanrı’nın kendilerini kırk yıl boyunca çölde nasıl alçalttığını ve sınadığını hatırlayacaklardı. [8:2]

S: Yahve halkı niçin aç bıraktı ve man ile doyurdu?

C: O, insanın yalnız ekmekle yaşamadığını, ama Yahve’nin ağzından çıkan her şeyle yaşadığını halka öğretmek için bunları yaptı. [8:3]

S: Halk çölde kırk yıl nasıl sağ kaldı?

C: Onların üstündeki giysiler eskimedi, ayakları şişmedi [8:4]

S: Yahve İsraillileri nasıl eğitti?

C: Bir adam oğlunu nasıl eğitirse, Yahve de onları öyle eğitti. [8:5]

S: Tanrı’nın onları götürdüğü iyi ülke nedir?

C: O ülke ırmakları, pınarları ve su kaynakları, buğdayı ve arpası, üzümü, incir ağaçları, narı, zeytin ağaçları ve balı bol olan ülkedir. [8:7-8]

S: İnsanlar neden Yahve’ye hamdedeceklerdi?

C: Onlara verdiği iyi ülke için O’na hamdedeceklerdi. [8:10]

S: Halka ne yapmaması gerektiği hatırlatıldı?

C: Yahve’yi unutmamaları ve emirlerini ihmal etmemeleri gerektiği hatırlatıldı. [8:11]

S: Halk kendisini Mısır’dan çıkaran Yahve’yi niçin unutabilirdi?

C: Sığırları, davarları çoğaldığında, altınları, gümüşleri arttığında, onlar yüreklerinde böbürlenip Yahve’yi unutabilirlerdi. [8:13-14]

S: Yahve korkunç çölde İsrail halkı için suyu ve yiyeceği nasıl sağladı?

C: Yahve onlara sert kayadan su çıkardı ve man sağladı. [8:15-16]

S: Halkın önceki halklar gibi yok olmasına ne sebep olabilirdi?

C: Onlar servetlerinin nereden geldiğini unutur, başka ilâhların ardınca gider ve Yahve’nin sesini dinlemezlerse yok olacaklardı. [8:19-20]