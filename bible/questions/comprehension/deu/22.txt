===== Yasa’nın Tekrarı 22 Çeviri Üzere Sorular =====


S: Musa İsrail halkına, bir İsrailli yurttaşının hayvanını yolunu yitirmiş gördüğünde ne yapmasını buyurdu?

C: Hayvanı gören kişi onu kendi evine götürmemeli, ama İsrailli yurttaşına geri vermelidir. [22:2]

S: Musa İsrail halkına, bir İsrailli yurttaşının hayvanını yolda düşmüş gördüğünde ne yapmasını buyurdu?

C: O, İsrailli yurttaşına hayvanı ayağa kaldırması için yardım etmelidir. [22:4]

S: Yahve hangi davranıştan tiksinir?

C: Bir kadının erkek giysisi veya bir erkeğin kadın giysisi giymesinden Yahve tiksinir. [22:5]

S: İsrail halkı bir kuş yuvasında yavruların ya da yumurtaların üzerinde oturan bir ana kuş bulursa, ne yapmalıdır?

C: Anayı özgür bırakmalıdır, ama yavrularını kendisi için alabilir. [22:6-7]

S: Bir İsrailli bir ev yaparken ne yapacaktı?

C: Dama korkuluk yapacaktı, öyle ki, biri damdan düşüp ölürse ailesi üzerine kan getirmesin. [22:8]

S: İsraillilere neden bağına iki çeşit tohum ekmemeleri emredildi?

C: İsrailliler, bağının bütün ürünü kutsal yer için alınmasın diye bağına iki çeşit tohum ekmemeliydi. [22:9]

S: Bir kadının kocası kendisini ayıp şeylerle suçlar ve bekaretinin kanıtı olmadığını söyleyerek ismini kötülerse, kadın ne yapabilirdi?

C: Kadının annesiyle babası suçlamanın haksız olduğunu göstermek için kadının bekaretinin kanıtını alıp şehir kapısındaki ihtiyarlara getirebilirlerdi. [22:13-17]

S: Bir adam karısını haksız yere suçladığında ne olacak?

C: Şehrin ihtiyarları ceza olarak ondan yüz şekel gümüş alıp kadının babasına verecekler ve o adam ömrü boyunca onu boşayamayacaktır. [22:18-19]

S: Karısının bekaretinin kanıtı bulunmazsa ne olacak?

C: Bekaretinin kanıtı bulunmazsa, kadın dışarı çıkarılıp taşlanarak öldürülecektir, çünkü iğrençlik yapmıştır. [22:20-21]

S: Bir adam başka birinin karısıyla yatarken yakalanırsa ne olacak?

C: Kötülüğün kaldırılması için hem adam hem kadın taşlanarak öldürülecekler. [22:22]

S: İsrail halkı bir adamı başka biriyle nişanlı bakire bir kızla yatarken yakalanırsa neden hem kızı hem adamı taşlayarak öldürmelidir?

C: Onların her ikisini taşlayarak öldürmelidirler, çünkü kız şehirde olduğu halde bağırmadı ve adam da İsrailli yurttaşının karısını alçaltmıştır. [22:23-24]

S: Eğer adam kırda iken kızı kendisiyle yatmaya zorlarsa, ne olacak?

C: Bu olay kırda olup bittiyse, erkek ölecek, kıza ise hiçbir şey yapılmayacak, çünkü o adam kızı kırda buldu ve orada onu kurtaracak kimse olmadı. [22:25-27]

S: Bir adam nişanlı olmayan bakire bir kızla yatar ve bu ortaya çıkarsa, ne olacak?

C: Bu halde adam kızın babasına elli şekel gümüş verecek, kızı karısı olarak alacak ve asla boşayamayacaktır. [22:28-29]

S: Neden hiç kimse babasının karısını almayacaktır?

C: Hiç kimse babasının karısını almayacaktır, çünkü bununla o, babasının evlilik haklarını elinden almış olurdu. [22:30]