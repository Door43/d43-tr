===== Yasa’nın Tekrarı 18 Çeviri Üzere Sorular =====


S: Levili rahipler neden mirası olarak Yahve’nin sunularını yiyeceklerdi?

C: Levili rahipler o sunuları yiyeceklerdi, çünkü kardeşleri arasında mirasları olmayacaktı. [18:1-2]

S: Halkın kurbanlarından rahiplere ne verilecekti?

C: Halkın kurbanlarından rahiplere şunlar verilecekti: boğalarından ve koyunlarından kol, iki çene ve işkembe; tahıllarının, yeni şaraplarının ve yağlarının turfandası; ve koyunlarının ilk yünü. [18:3-4]

S: Rahipler halkın kurbanlarından bu paylarını neden almak zorundalardı?

C: Onlar bu payları almak zorundalardı, çünkü Yahve, durup Yahve’nin adıyla hizmet etsinler diye onları seçti. [18:5]

S: Bir Levili Yahve’nin kutsal yeri olarak seçeceği yerde ne zaman hizmet edebilir?

C: Bir Levili Yahve’ye hizmet  etmek isteğiyle herhangi bir İsrail şehrinden çıktığında Yahve’nin kutsal yeri olarak seçeceği yerde hizmet edebilir. [18:6-7]

S: Ulusların yaptıkları bazı iğrenç amellere neydi?

C: Yaptıkları bazı iğrenç ameller, çocuklarını ateşte kurban etme, kehanet, falcılık, büyücülük ve ölüler ya da ruhlar ile konuşma idi. [18:9-11]

S: Yahve o ulusları niçin ülkeden kovacak?

C: Yahve o ulusları ülkeden kovacak, çünkü onlar büyücülere ve falcılara kulak verirler. [18:12-14]

S: Yahve halkın arasından kimi çıkaracağını vadetti?

C: Yahve gelecekte İsrail’den Musa gibi bir peygamber çıkaracağını vadetti. [18:15]

S: Bir peygamberin ölmesine ne sebep olacaktı?

C: Bir peygamber Yahve’nin kendisine emretmediği sözü Yahve’nin adına küstahça konuşur ya da başka ilâhların adına konuşursa, ölecekti. [18:20]

S: Yahve’nin adına söylenen bir peygamberlik sözü yerine gelmezse, bu ne demektir?

C: Bir peygamberlik sözü yerine gelmezse, demek ki, Yahve bu peygamberlik sözünü söylememiştir. [18:22]