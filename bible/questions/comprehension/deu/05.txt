===== Yasa’nın Tekrarı 05 Çeviri Üzere Sorular =====


S: Yahve Horev’de kiminle ahit yaptı?

C: Yahve Horev’de İsrail’le -atalarıyla değil, hayatta olanlarla- ahit yaptı. [5:2-3]

S: Musa sözünü halka bildirdiğinde niçin Yahve’yle halk arasında durdu?

C: Çünkü halk Tanrı’nın içinden konuştuğu ateşten korkuyordu. [5:4-5]

S: Yahve İsrail’e kim olduğunu söyler?

C: Yahve, «Seni Mısır ülkesinden, kölelik evinden çıkaran Tanrın Yahve benim.» dedi. [5:6]

S: Tanrı İsrail’e ne yapmamasını, neyin önünde eğilmemesini, neye kulluk etmemesini buyurur?

C: Onlar gökte, yerde veya suda olan hiçbir şeyin suretini veya benzerini yapmamalıdırlar. [5:8]

S: Yahve putların önünde eğilen veya putlara kulluk eden ataların suçunu nasıl cezalandıracak?

C: Yahve ataların suçunu çocuklarının çocuklarına ceza vererek cezalandıracak. [5:9]

S: Yahve kendisini seven ve emirlerine uyanlar için ne yapacak?

C: Onlara ahdine sadakatini gösterecek. [5:10]

S: Yahve kimi cezasız bırakmayacak?

C: Yahve adını boş yere ağzına alanları cezasız bırakmayacaktır. [5:11]

S: Yahve yedinci gün hakkında ne der?

C: Yedinci gün Tanrıları Yahve için Şabat’tır; onu kutsal saymaları ve hiçbir iş yapmamaları gerekir. [5:12-14]

S: Yahve onlara neden Şabat Günü’nü kutsal saymalarını emreder.

C: Yahve onların Mısır ülkesinde köle olduklarını ve Tanrı’nın onları oradan güçlü ve kudretli eliyle çıkardığını hatırlamasını ister. [5:15]

S: Yahve, anne babalarına saygı gösterenlere ne olacağını söyler?

C: Onlar Tanrı’nın kendilerine verdiği ülkede uzun yaşayacaklar ve onların üzerine iyilik gelecek. [5:16]

S: Onlara ne emredildi?

C: Adam öldürmemeleri, zina etmemeleri, çalmamaları ve komşularına yalan yere tanıklık etmemeleri emredildi. [5:17-20]

S: Yahve sözlerini neyin üstüne yazdı?

C: Yahve onları iki taş levha üstüne yazıp Musa’ya verdi. [5:22]

S: Halk Yahve’nin sesini bir daha duyarlarsa başlarına ne geleceğini söyledi?

C: Büyük ateş onları yakıp yok edecek ve onlar ölecekler. [5:25]

S: Halk, Musa Yahve’nin sözlerini kendisine tekrarladığında ne yapacağını söyledi?

C: Yahve’nin sözüne kulak verip uyacaklarını söylediler. [5:27]

S: Yahve halkın karşılığı hakkında ne dedi?

C: Halkın söylediklerini duyduğunu ve iyi söylediklerini dedi. [5:28]

S: Musa, halka buyurduğu Yahve’nin bütün kurallarına ve emirlerine uyarsa, halka ne olacağını söyledi?

C: Emirlerine uyarlarsa yaşayacaklar ve onların üzerine iyilik gelecek, öyle ki, ülkede ömürleri uzun olsun. [5:33]