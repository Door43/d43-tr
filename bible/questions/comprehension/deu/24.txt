===== Yasa’nın Tekrarı 24 Çeviri Üzere Sorular =====


S: Yahve bir adamın karısını nasıl boşamasını mümkün kıldı?

C: Eğer bir adam karısında yakışıksız bir şey bulursa, onun için boşanma belgesi yazıp eline koyacak ve onu evinden gönderecekti, kadın da gidip başka bir adamın karısı olabilecekti. [24:1-2]

S: Eğer ikinci kocası da kadın için boşanma belgesi yazıp onu evinden gönderir ya da ölürse, Yahve neye izin vermeyecekti?

C: Yahve kadını boşayan ilk kocasının onu yeniden kendisine karı olarak almasına izin vermeyecekti. [24:3-4]

S: Yeni bir kadın alan adamın ayrıcalıkları nedir?

C: O savaşa gitmeyecek, ona herhangi bir görev verilmeyecek, o bir yıl evinde kalıp karısını mutlu edecek. [24:5]

S: Kimseye rehin olarak değirmeni ya da üst taşını almasına neden izin verilmezdi?

C: Kimsenin bunları almasına izin verilmezdi, çünkü bunu yapmakla o, adamın geçimini rehin almış olurdu. [24:6]

S: Bir adamın ölmesi gereken hırsız ilan edileceği durum neydi?

C: Bir adam İsrailli kardeşlerinden birini kaçırıp ona kötü davranır ya da onu satarsa, ölmesi gereken hırsız ilan edilecekti. [24:7]

S: Musa İsrail halkına cüzam hakkında Yahve’nin hangi uyarısını iletti?

C: Musa İsrail halkına Yahve’nin herhangi veba ya da cüzam konusunda rahiplerle Levililere verdiği her emre dikkat ederek özenle uymasını buyurdu. [24:8-9]

S: Bir komşuya herhangi bir şey ödünç verirken hangi kısıtlamalar söz konusuydu?

C: Bir komşuya herhangi bir şey ödünç verirken rehini almak için onun evine girilmemeli, ödünç verilen şeyi almış kişinin rehini getirmesi için dışarıda beklenmeliydi. [24:10-11]

S: Rehini veren adam yoksul biriyse ne olacak?

C: Eğer adam yoksul biriyse, ona bir şey ödünç veren kişi onun rehini elinde olduğu sürece yatağa girmeyecek, fakat ondan aldığı rehini gün batımına kadar ona geri verecek, öyle ki, o adam kendi giysisinde yatabilsin. [24:12-13]

S: İsrail halkı ücretle çalışan yoksul ve muhtaç bir hizmetçiyi sıkıştırmamak için ne yapacaklar?

C: Ona ücretini her gün verecekler, çünkü o yoksuldur ve buna güveniyor. [24:14-15]

S: Yahve herkesin kendi günahlarından sorumlu olduğunu nasıl açıkladı?

C: Yahve İsrail halkına dedi ki, ebeveynler çocuklarının günahından ötürü öldürülmeyecek ve çocuklar da ebeveynlerinin günahından ötürü öldürülmeyecekler. [24:16]

S: İsrail halkının Mısır’da köle olduğu zamanı ve Yahve’nin onları oradan nasıl kurtardığını niçin hatırlamaları gerekirdi?

C: Yabancıya ya da yetime haksızlık etmemeleri ve dul kadının giysisini rehin almamaları için bunları hatırlamaları gerekirdi. [24:17-18]

S: İsrail halkı yabancıya, yetime ve dul kadına nasıl merhamet gösterecekti?

C: İsrail halkı ekini biçtiğinde, gözden kaçan bir demeti almak için geri dönmeyecek, zeytin ağaçlarını ikinci kez sarsmayacak, üzüm bağlarında artakalan üzümleri toplamayacak, ama bunları yabancıya, yetime ve dul kadına bırakacaklardı. [24:19-21]