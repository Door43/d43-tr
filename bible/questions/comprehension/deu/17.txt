===== Yasa’nın Tekrarı 17 Çeviri Üzere Sorular =====


S: İsrailliler niçin Yahve’ye herhangi bir kusuru veya kötü bir şeyi olan sığır ya da koyun kurban etmemelidirler?

C: Yahve’ye bir kusuru veya kötü bir şeyi olan bir hayvan kurban ederlerse, Yahve bundan tiksinecektir. [17:1]

S: Eğer İsrailliler şehirlerinde bir erkeğin veya kadının Yahve’nin gözünde kötü olanı yaptığını duyarlarsa, ne yapmaları gerekir?

C: İsraillilerin bunun doğru ve gerçek olup olmadığını öğrenmek için bu işi iyice araştırmaları gerekir. [17:4]

S: İsrailliler başka ilâhlara tapınmak, onların önünde eğilmek gibi bir kötülük yapan bir erkeğe veya kadına ne yapmalıdırlar?

C: İsrailliler onları taşlayarak öldürmelidirler. [17:5]

S: Bir kişiyi ölüme mahkûm etmek için kaç tanık bulunmalıdır?

C: Bir kişiyi ölüme mahkûm etmek için iki veya üç tanık bulunmalıdır. [17:6]

S: O kişiyi öldürürken ilk taşı kimin atması gerekir?

C: Tanıkların eli ilk taşı atmalıdır ve ondan sonra bütün İsrail halkı taş atmalıdır. [17:7]

S: İsrailliler başka ilâhlara tapınmakla bu kadar kötü işi yapan kişiyi neden taşlayarak öldürmelidirler?

C: Böylece aralarındaki kötülüğü ortadan kaldırmış olacaklar. [17:7]

S: İsraillilerin yargılayamayacakları kadar zor bir sorunu olursa, onu kim yargılayacak?

C: Onların rahiplerle Levililere ve o dönemde görevli yargıca gidip rahiplerin tavsiyesini almaları gerekir. [17:9]

S: İsrail’den kötülüğün atılması için kim ölmelidir?

C: Küstahça davranıp rahibi dinlemeyen ya da yargıcı dinlemeyen herkes, İsrail’den kötülüğün atılması için ölmelidir. [17:12]

S: İsrailliler ülkeye yerleştikleri zaman kimi kendi başlarına kral olarak atayacaklar?

C: İsrailliler Yahve’nin seçeceği kişiyi kardeşlerinin arasından seçecekler. [17:15]

S: İsrail’in Kralı neden kendisi için atlar çoğaltmamalı ve atlar çoğaltsın diye halkı Mısır’a göndermemelidir?

C: O, atlar çoğaltmamalı veya halkın Mısır’a dönmesine izin vermemelidir, çünkü Yahve İsraillilere bir daha asla o yoldan dönmeyeceklerini söylemiştir. [17:16]

S: Kral neden kendisi için karılar çoğaltmamalıdır?

C: Yüreği Yahve’den sapmasın diye kendisi için karılar çoğaltmamalıdır. [17:17]

S: Kral, Tanrısı Yahve’ye saygı göstermeyi, bu yasanın bütün sözlerine ve bu kurallara uymayı öğrensin diye, kendisine hayatının bütün günlerinde neyi yanında bulundurması ve okuması emredilir?

C: Kral, bu yasanın hayatının bütün günlerinde yanında bulunduracağı ve okuyacağı bir örneğini kendisi için yazmalıdır. [17:18-19]

S: Krala niçin Yasa tomarını yanında bulundurması emredilir?

C: Kral, yüreği kardeşleri üzerine yükselmesin ve emirlerden sapmasın diye Yasa tomarını yanında bulundurmalıdır. [17:20]