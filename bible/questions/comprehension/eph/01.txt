===== Efesliler 01 Çeviri Üzere Sorular =====


S: Pavlus bu mektubu yazdığı kişileri nasıl tanımlar?

C: Pavlus yazdığı kişileri Tanrı için ayrılmış ve Mesih İsa’ya iman eden sadık kişiler olarak tanımlar. [1:1]

S: Baba Tanrı imanlıları neyle kutsadı?

C: Baba Tanrı imanlıları Mesih’te her ruhsal kutsamayla göksel yerlerde kutsadı. [1:3]

S: Baba Tanrı Mesih’e iman edenleri ne zaman seçti?

C: Baba Tanrı Mesih’e iman edenleri dünyayı yaratmadan önce seçti. [1:4]

S: Baba Tanrı imanlıları ne amaçla seçti?

C: Baba Tanrı imanlıları, O’nun önünde kutsal ve kusursuz olsunlar diye seçti. [1:4]

S: Tanrı imanlıları neden önceden evlatlığa belirledi?

C: Tanrı imanlıları, kendi rızası uyarınca ve yüce lütfu övülsün diye bizi önceden evlatlığa belirledi. [1:5-6]

S: İmanlılar Tanrı’nın sevgilisi Mesih’in kanı vasıtasıyla neye kavuşurlar?

C: İmanlılar Mesih’in kanı vasıtasıyla kurtuluşa, günahların affedilmesine kavuşurlar. [1:7]

S: Tanrı, tasarısının gerçekleşmesinin zamanı gelince ne yapacak?

C: Tanrı yerdeki ve gökteki her şeyi Mesih’te birleştirecektir. [1:10]

S: İmanlılar gerçek bildirisini duydukları zaman neyle mühürlendiler?

C: İmanlılar vaat edilen Kutsal Ruh’la mühürlendiler. [1:13]

S: Ruh neyin güvencesidir?

C: Ruh, imanlıların mirasının güvencesidir. [1:14]

S: Pavlus Efeslilerin ne anlasınlar diye aydınlanmaları için dua eder?

C: Pavlus Efeslilerin çağrılarının umudunu, miraslarının yüce zenginliğini ve Tanrı’nın onların içinde işleyen kudretinin aşkın büyüklüğünü anlasınlar
diye aydınlanmaları için dua eder. [1:18-19]

S: Şimdi imanlılarda işleyen aynı kudret Mesih’te ne yaptı?

C: Aynı kudret Mesih’i ölümden diriltti ve göksel yerlerde Tanrı’nın sağında oturttu. [1:20]

S: Tanrı neyi Mesih’in ayakları altına serdi?

C: Tanrı her şeyi Mesih’in ayakları altına serdi. [1:22]

S: Mesih’in kilisedeki makamı nedir?

C: Mesih kilisede her şeyin üzerinde baştır. [1:22]

S: Kilise nedir?

C: Kilise Mesih’in bedenidir. [1:23]