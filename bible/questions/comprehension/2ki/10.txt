===== 2. Krallar 10 Çeviri Üzere Sorular =====


S: Yehu’nun mektubunda ihtiyarlara ve Ahav’ın soyunu koruyanlara ne buyuruldu?

C: Mektupta ihtiyarlara ve Ahav’ın soyunu koruyanlara buyuruldu ki, efendilerinin soyundan en iyi ve en layık olanı seçip babasının tahtına oturtsunlar. [10:3]

S: Neden ihtiyarlar ve Ahav’ın soyunu koruyanlar kimseyi kral yapmadılar?

C: Onlar iki kralın bile Yehu’yla başa çıkamayacağını anladıklarından dolayı kimseyi kral yapamadılar. [10:4-5]

S: İhtiyarlar ve Ahav’ın soyunu koruyanlar kralın oğullarına ne yaptılar?

C: Onlar kralın yetmiş oğlunu öldürüp başlarını küfelere koydular ve Yizreel’e, Yehu’ya gönderdiler. [10:7]

S: Yehu niçin Yahve’nin Ahav’ın ailesine ilişkin söylediği hiçbir sözün boşa çıkmayacağını söyledi?

C: Yehu Yahve’nin Ahav’ın ailesine ilişkin söylediği hiçbir sözün boşa çıkmayacağını söyledi, çünkü Yahve kulu İlyas vasıtasıyla verdiği sözü yerine getirmişti. [10:10]

S: Yehu Ahazya’nın kaç kardeşini yakalayıp öldürdü?

C: Kırk iki kardeşini yakalayıp öldürdü. [10:13-14]

S: Yehu neden Yonadav’ı arabasına aldı?

C: Yehu Yonadav’ı arabasına aldı, çünkü Yonadav yüreğinin Yehu’yla olduğunu söylemiş ve Yehu’ya elini uzatmıştı. [10:15]

S: Yehu neden Baal’ın bütün peygamberlerini, ona tapan herkesi, bütün rahiplerini topladı?

C: O onları hileyle, Baab’a tapanları öldürmek niyetiyle topladı. [10:19]

S: Baal’a tapanlar nereye geldiler?

C: Baal’ın tapınağına geldiler. [10:21]

S: Baal’a tapanlardan biri kaçarsa ne olacaktı?

C: Baal’a tapanlardan biri kaçarsa onun kaçmasına engel olmayan kişi bunu canıyla ödeyecekti. [10:24]

S: Muhafızlarla komutanlar Baal evini neye çevirdiler?

C: Onlar Baal evini helaya çevirdiler. [10:27]

S: Yehu Yarovam’ın günahlarından nasıl vazgeçmedi?

C: Yehu Beytel ve Dan’daki altın buzağılara tapınarak Yarovam’ın günahlarından vazgeçmedi. [10:29]

S: Yehu’nun soyu niçin dört kuşak İsrail tahtında oturacaktı?

C: Yehu Yahve’nin gözünde doğru olanı yaptığı, Ahav’ın ailesine de Yahve’nin istediği her şeyi yaptığı için Yehu’nun soyu dört kuşak İsrail tahtında oturacaktı. [10:30]

S: Tehu’yla ilgili başka olaylar nerede yazılıdır?

C: Yehu’yla ilgili başka olaylar, bütün yaptıkları ve bütün gücü İsrail Krallarının Tarihler Kıtabı’nda yazılıdır. [10:34]