===== Havarilerin İşleri 13 Çeviri Üzere Sorular =====


S: Kutsal Ruh Antakya’daki imanlılara konuştuğu zaman onlar ne yapıyorlardı?

C: Kutsal Ruh Antakya’daki imanlılara konuştuğu zaman onlar Rab’be tapınıp oruç tutuyorlardı. [13:2]

S: Kutsal Ruh onlara ne yapmalarını emretti?

C: Kutsal Ruh onlara Barnaba’yla Saul’u Ruh’un kendilerini çağırdığı görev için ayırmalarını emretti. [13:2]

S: Topluluk Kutsal Ruh’un emrini duyduktan sonra ne yaptı?

C: Topluluk oruç tuttu, dua etti, Barnaba ve Saul’un üzerine ellerini koydu ve onları gönderdi. [13:3]

S: Barnaba ve Saul Kıbrıs’a gittiklerinde yanlarında kim vardı?

C: Kıbrıs’ta onların yanlarında yardımcı olarak Yuhanna Markos vardı. [13:5]

S: Baryeşu kimdi?

C: Baryeşu, valiye yakın olan bir Yahudi yalancı peygamberdi. [13:6-7]

S: Vali Barnaba’yla Saul’u neden çağırdı?

C: Vali Tanrı’nın sözünü dinlemek istediği için Barnaba’yla Saul’u çağırdı. [13:7]

S: Saul başka hangi adla biliniyordu?

C: Saul Pavlus adıyla da biliniyordu. [13:9]

S: Baryeşu valiyi iman etmekten caydırmaya çalıştığında Pavlus ne yaptı?

C: Pavlus Baryeşu’ya iblisin oğlu olduğunu ve bir süre kör olacağını söyledi. [13:10-11]

S: Vali Baryeşu’nun başına gelen olayı görünce nasıl tepki gösterdi?

C: Vali iman etti. [13:12]

S: Pavlus’la arkadaşları Perge’ye yelken açtıklarında Yuhanna Markos ne yaptı?

C: Yuhanna Markos Pavlus’la arkadaşlarını bırakıp Yeruşalim’e döndü. [13:13]

S: Pisidya Antakyası’nda Pavlus’tan konuşması rica edilen yer neresiydi?

C: Pisidya Antakyası’nda Pavlus’tan konuşması rica edilen yer havraydı. [13:15]

S: Pavlus konuşmasında hangi tarihi anlattı?

C: Pavlus konuşmasında İsrail halkının tarihini anlattı. [13:17-22]

S: Tanrı kimin soyundan İsrail’e bir Kurtarıcı meydana getirdi?

C: Tanrı kral Davut’un soyundan İsrail’e bir Kurtarıcı meydana getirdi. [13:23]

S: Pavlus kimin gelecek Mesih’in yolunu hazırlamış olduğunu söyledi?

C: Pavlus Vaftizci Yahya’nın gelecek Mesih’in yolunu hazırlamış olduğunu söyledi. [13:24-25]

S: Yeruşalim’de yaşayanlar ve yöneticileri peygamberlerin sözlerini nasıl yerine getirdiler?

C: Yeruşalim’de yaşayanlar ve yöneticileri İsa’yı ölüme mahkûm etmekle peygamberlerin sözlerini yerine getirdiler. [13:27]

S: Şimdi halka İsa’nın şahitliğini yapanlar kimlerdi?

C: Ölümden dirildikten sonra İsa’yı gören insanlar şimdi O’nun şahitliğini yapıyorlardı. [13:31]

S: Tanrı, Yahudilere verdiği vaatleri yerine getirdiğini nasıl göstermişti?

C: Tanrı, İsa’yı ölümden diriltmesiyle Yahudilere verdiği vaatleri yerine getirdiğini göstermişti. [13:33]

S: Tanrı, Mezmurlardan birinde Kutsal Olan’a ne vaat etti?

C: Tanrı Kutsal Olan’ın çürümeyeceğini vaat etti. [13:35]

S: Pavlus, İsa’ya iman eden herkese ne ilan etti?

C: Pavlus, İsa’ya iman eden herkese günahlarının affedileceğini ilan etti. [13:38]

S: Pavlus kendisini dinleyenleri ayrıca ne konuda uyardı?

C: Pavlus peygamberlerin bahsettiği, Tanrı’nın işi hakkında duyup inanmayan kişiler gibi olmasınlar diye kendisini dinleyenleri uyardı. [13:40-41]

S: Ertesi Şabat Günü Antakya’da Rab’bin sözünü dinlemeye kim geldi?

C: Ertesi Şabat Günü neredeyse bütün şehir ahalisi Rab’bin sözünü dinlemeye geldi. [13:44]

S: Yahudiler kalabalığı görünce nasıl tepki gösterdiler?

C: Yahudiler kıskançlıkla doldular ve Pavlus’un söylediklerine karşı çıkarak kendisini aşağıladılar. [13:45]

S: Pavlus Yahudilerin kendilerine duyurulan Tanrı sözünü ne yaptıklarını söyledi?

C: Pavlus Yahudilerin kendilerine duyurulan Tanrı sözünü bir yana ittiklerini söyledi. [13:46]

S: Öteki uluslardan olanlar Pavlus’un kendilerine döndüğünü duyunca nasıl tepki gösterdiler?

C: Öteki uluslardan olanlar sevindiler ve Rab’bin sözünü yücelttiler. [13:48]

S: Öteki uluslardan olanlardan kaç kişi iman etti?

C: Ebedî hayat için tayin edilenlerin hepsi iman etti. [13:48]

S: O zaman Yahudiler Pavlus’la Barnaba’ya ne yaptılar?

C: Yahudiler Pavlus’a karşı zulüm düzenlediler ve onları şehrin dışına attılar. [13:50]

S: Pavlus’la Barnaba Konya şehrine gitmeden önce ne yaptılar?

C: Pavlus’la Barnaba, Antakya şehrinde kendilerini dışarı atanlara karşı ayaklarının tozunu silktiler. [13:51]