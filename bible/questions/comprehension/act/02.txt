===== Havarilerin İşleri 2 Çeviri Üzere Sorular =====


S: Hangi Yahudi bayramda bütün şakirtler bir arada bulunuyorlardı?

C: Şakirtler Pentikost Günü’nde bir arada bulunuyorlardı. [2:1]

S: Kutsal Ruh eve gelince şakirtler ne yapmaya başladılar?

C: Şakirtler başka dillerle konuşmaya başladılar. [2:4]

S: O sırada Yeruşalim’de nereden gelen dindar Yahudiler vardı?

C: O sırada Yeruşalim’de gök altındaki her milletten gelen dindar Yahudiler vardı. [2:5]

S: Kalabalık şakirtlerin konuşmasını duyunca neden şaşakaldı?

C: Herkes onların kendi dilinde konuştuğunu duyduğu için kalabalık şaşakaldı. [2:6]

S: Şakirtler ne hakkında konuşuyorlardı?

C: Şakirtler Tanrı’nın kudretli işleri hakkında konuşuyorlardı. [2:11]

S: Şakirtlerle alay eden bazı insanlar ne düşündüler?

C: Bazıları alay ederek onların taze şarapla sarhoş olduklarını düşündüler. [2:13]

S: Petrus, bu olayda neyin yerine geldiğini söyledi?

C: Petrus, Tanrı’nın Ruhu’nu bütün insanlar üzerine dökeceğini bildiren Yoel’in peygamberlik sözlerinin yerine geldiğini söyledi. [2:16-17]

S: Yoel’in peygamberliğine göre kim kurtulacak?

C: Rab’bin adını çağıran herkes kurtulacak. [2:21]

S: İsa’nın hizmeti Tanrı tarafından nasıl kanıtlandı?

C: İsa’nın hizmeti Tanrı’nın İsa vasıtasıyla yaptığı kudretli işler, harikalar ve alâmetler ile kanıtlandı. [2:22]

S: İsa’nın çarmıha gerilmesi kimin tasarısıydı?

C: İsa, Tanrı’nın belirlemiş olduğu tasarısı ile çarmıha gerildi. [2:23]

S: Eski Ahit’te Kral Davut Tanrı’nın Kutsalı’na dair ne peygamberlikte bulundu?

C: Kral Davut, Tanrı’nın kendi Kutsalı’nın çürümesine izin vermeyeceğini söyledi. [2:25,27,31]

S: Tanrı Kral Davut’a nesli hakkında ne vaat etmişti?

C: Tanrı Kral Davut’a neslinden gelecek bir adamın taht üzerinde oturacağını vaat etmişti. [2:30]

S: Taht üzerinde oturacak olan, bedeni çürümeyen Tanrı’nın Kutsalı kimdir?

C: Müjdelenen Kutsal Kral İsa’dır. [2:32]

S: Petrus Tanrı’nın İsa’ya hangi iki unvanı vermiş olduğunu vaaz etti?

C: Tanrı İsa’yı hem Rab hem de Mesih yapmıştır. [2:36]

S: Kalabalık Petrus’un vaazını duyunca ona ne cevap verdi?

C: Kalabalık ne yapması gerektiğini sordu. [2:37]

S: Petrus kalabalığa ne yapmalarını söyledi?

C: Petrus kalabalığa günahların affedilmesi için tövbe edip İsa Mesih’in adıyla vaftiz olmalarını söyledi. [2:38]

S: Petrus Tanrı’nın vaadinin kimin için olduğunu söyledi?

C: Petrus Tanrı’nın vaadinin kalabalıktaki insanlar, çocukları ve uzaktakilerin hepsi için olduğunu söyledi. [2:39]

S: O gün kaç kişi vaftiz oldu?

C: Yaklaşık üç bin kişi vaftiz oldu. [2:41]

S: Vaftiz olmuş kişiler neye devam ettiler?

C: Onlar havarilerden öğrenmeye, paydaşlığa, ekmek bölmeye ve duaya devam ettiler. [2:42]

S: İman edenler ihtiyacı olanlara ne yapıyorlardı?

C: Onlar mallarının mülklerini satıp herkese ihtiyacına göre dağıtıyorlardı. [2:44-45]

S: İmanlılar o zaman nerede toplanıyorlardı?

C: İmanlılar mabette toplanıyorlardı. [2:46]

S: İmanlılar grubuna kurtulanları gün günden kim katıyordu?

C: Rab kurtulanları gün günden katıyordu. [2:47]