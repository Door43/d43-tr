===== Havarilerin İşleri 1 Çeviri Üzere Sorular =====


S: Yeni Ahit’in hangi iki kitabını Luka yazdı? 

C: Luka, Luka Müjdesi ve Havarilerin İşleri kitaplarını yazdı. [1:1]

S: İsa kırk gün boyunca ne yaptı?

C: İsa havarilerine diri olarak görünerek Tanrı’nın Hükümranlığı hakkında konuştu. [1:3]

S: İsa havarilerinin ne beklemelerini emretti?

C: İsa havarilerinin Baba’nın vaadini beklemelerini emretti. [1:4]

S: Havariler birkaç güne kadar neyle vaftiz olacaklardı?

C: Havariler Kutsal Ruh’la vaftiz olacaklardı. [1:5]

S: Havariler hükümranlığın yeniden kurulacağı zamanı bilmek istediklerinde İsa onlara ne cevap verdi?

C: İsa onlara o zamanı bilemeyeceklerini söyledi. [1:7]

S: İsa havarilere Kutsal Ruh’tan ne alacaklarını söyledi?

C: İsa havarilere güç alacaklarını söyledi. [1:8]

S: İsa havarilerin nerede O’nun şahitleri olacaklarını söyledi?

C: İsa havarilerin Yahudiye’de, Samiriye’de ve dünyanın dört bucağına kadar şahit olacaklarını söyledi. [1:8]

S: İsa havarilerinden nasıl ayrıldı?

C: İsa yukarı alındı ve bir bulut içinde gözden kayboldu. [1:9]

S: Melekler İsa’nın yeryüzüne nasıl geri döneceğini söylediler?

C: Melekler İsa’nın göğe gittiği gibi aynen geri döneceğini söylediler. [1:11]

S: Havariler, kadınlar, Meryem ve İsa’nın kardeşleri üst kattaki odada ne yapıyorlardı?

C: Onlar sürekli dua ediyorlardı. [1:14]

S: İsa’ya ihanet eden Yahuda’nın hayatında ne yerine geldi?

C: Yahuda’nın hayatında kutsal yazı yerine geldi. [1:16]

S: Yahuda İsa’yı ele vermek için para aldıktan sonra ne oldu?

C: Yahuda bir tarla satın aldı, baş aşağı düştü, beden yarıldı ve bütün bağırsakları dışarı döküldü. [1:18]

S: Mezmurlar kitabında Yahuda’nın liderlik görevine ne olacağı bildirildi?

C: Mezmurlar’da Yahuda’nın liderlik görevini bir başkasının üstleneceği bildirildi. [1:20]

S: Yahuda’nın liderlik görevini üstlenecek adamdan ne talep ediliyordu?

C: Bu sorumluluğu üstlenen adamın Yahya’nın vaftiz döneminden başlayarak havarilerle birlikte bulunmuş ve İsa’nın dirilişine tanıklık etmiş olması gerekir. [1:21-22]

S: Havariler iki adaydan hangisinin Yahuda’nın görevini üstleneceğini nasıl belirlediler?

C: Havariler Tanrı’nın seçimini bildirmesi için dua ettiler ve kura çektirdiler. [1:24-26]

S: O zaman on bir havariye kim katıldı?

C: O zaman on bir havariye Mattiya katıldı. [1:26]