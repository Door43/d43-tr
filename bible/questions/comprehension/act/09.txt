===== Havarilerin İşleri 9 Çeviri Üzere Sorular =====


S: Saul Yeruşalim’deki başrahipten ne istedi?

C: Saul, Şam’a gitmesi ve Yol’a ait olan herkesi yakalayıp geri getirmesi için mektuplar istedi. [9:1-2]

S: Saul Şam’a yaklaşırken ne gördü?

C: Saul Şam’a yaklaşırken gökten gelen bir ışık gördü. [9:3]

S: O ses Saul’a ne dedi?

C: O ses, «Saul, Saul, neden bana zulmediyorsun?» dedi. [9:4]

S: Saul kendisiyle konuşanın kim olduğunu sorunca ne cevap aldı?

C: Cevap şuydu: «Ben senin zulmettiğin İsa’yım.» [9:5]

S: Saul yerden kalktığında ne oldu?

C: Saul kalktığında hiçbir şey göremiyordu. [9:8]

S: Ondan sonra Saul nereye gitti ve ne yaptı?

C: Saul Şam’a gitti ve üç gün boyunca bir şey yemedi ve içmedi. [9:9]

S: Rab Hananya’ya ne emretti?

C: Rab Hananya’ya Saul’un görebilmesi için gidip onun üzerine ellerini koymasını emretti. [9:11-12]

S: Hananya Rab’be hangi endişesinden söz etti?

C: Hananya Saul’un Rab’bin adını çağıran herkesi yakalamak için Şam’a geldiğini bildiğinden ötürü endişeliydi. [9:13-14]

S: Rab Saul’un kendisinin seçilmiş aleti olarak hangi görevi üstleneceğini söyledi?

C: Rab Saul’un kendisinin adını öteki uluslara, krallara ve İsrail oğullarına duyuracağını söyledi. [9:15]

S: Rab Saul’un görevinin kolay mı yoksa zor mu olacağını söyledi?

C: Rab Saul’un kendisinin adı uğruna çok sıkıntı çekeceğini söyledi. [9:16]

S: Hananya Saul’un üzerine ellerini koyunca ne oldu?

C: Hananya Saul’un üzerine ellerini koyunca Saul görebildi, vaftiz oldu ve yemek yedi. [9:19]

S: Saul hemen ne yapmaya başladı?

C: Saul hemen havralarda İsa’nın Tanrı’nın Oğlu olduğunu duyurmaya başladı. [9:20]

S: Yahudiler sonunda Saul’u öldürmeyi planladıkları zaman Saul ne yaptı?

C: Yahudiler Saul’u öldürmeyi planladıkları zaman Saul küfe içinde şehrin surlarından aşağıya sarkıtılarak kurtuldu. [9:25]

S: Saul Yeruşalim’e geldiği zaman şakirtler onu nasıl kabul ettiler?

C: Yeruşalim’de şakirtler Saul’dan korkuyorlardı. [9:26]

S: O zaman kim Saul’u havarilere getirip Şam’da meydana gelen olayları anlattı?

C: Barnaba Saul’u havarilere getirip Şam’da meydana gelen olayları anlattı. [9:27]

S: Saul Yeruşalim’de ne yaptı?

C: Saul Rab’bin adını korkusuzca duyurdu. [9:29]

S: Saul Tarsus’a gönderildikten sonra Yahudiye, Celile ve Samiriye’deki kilisenin durumu ne oldu?

C: Yahudiye, Celile ve Samiriye’deki kilise esenliğe kavuştu ve gelişerek sayıca büyüyordu. [9:31]

S: Lidda’da meydana gelen hangi olay oradakilerin hepsinin Rab’be dönmesine sebep oldu?

C: Lidda’da Petrus felçli bir adamla konuştu ve İsa o adama şifa verdi. [9:33-35]

S: Yafa’da meydana gelen hangi olay birçok insanın Rab’be iman etmesine sebep oldu?

C: Petrus Tabita adında ölü kadın için dua ederek onu diriltti. [9:36-42]