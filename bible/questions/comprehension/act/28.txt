===== Havarilerin İşleri 28 Çeviri Üzere Sorular =====


S: Malta adasındaki yerliler Pavlus’a ve gemidekilere nasıl davrandılar?

C: Yerliler onlara olağanüstü iyilikle davrandılar. [28:2]

S: Yerliler Pavlus’un eline asılan yılanı görünce ne düşündüler?

C: Yerliler Pavlus’un katil olduğunu ve adaletin onu yaşatmadığını düşündüler. [28:4]

S: Yerliler Pavlus’un yılandan ölmediğini görünce ne düşündüler?

C: Yerliler Pavlus’un bir ilah olduğunu düşündüler. [28:6]

S: Pavlus adanın baş yetkilisi olan Publius’un babasına şifa verdikten sonra ne oldu?

C: Adadaki öbür hasta insanlar da gelip şifa buldular. [28:8-9]

S: Pavlus ve gemidekiler Malta adasında ne kadar zaman kaldılar?

C: Pavlus ve gemidekiler Malta adasında üç ay kaldılar. [28:11]

S: Pavlus kendisini karşılamaya çıkan Romalı kardeşleri gördüğü zaman ne yaptı?

C: Pavlus kardeşleri görünce Tanrı’ya şükretti ve yüreklendi. [28:15]

S: Pavlus’un mahpus olarak Roma’da nasıl yaşamasına izin verildi?

C: Pavlus’un bir asker gözetiminde yalnız başına kalmasına izin verildi. [28:16]

S: Pavlus Roma’daki Yahudi ileri gelenlerine ne sebeple zincire vurulmuş bulunduğunu söyledi?

C: Pavlus Roma’daki Yahudi ileri gelenlerine İsrail’in umudu uğruna zincire vurulmuş bulunduğunu söyledi. [28:20]

S: Roma’daki Yahudi ileri gelenleri Hristiyanların mezhebi hakkında ne biliyorlardı?

C: Yahudi ileri gelenleri her yerde bu mezhebe karşı konuşulduğunu biliyorlardı. [28:22]

S: Yahudi ileri gelenleri yine Pavlus’un kaldığı yere geldikleri zaman Pavlus sabahtan akşama kadar ne yapmaya çalıştı?

C: Pavlus Musa’nın Yasası ve peygamberlerin yazılarına dayanarak onları İsa hakkında ikna etmeye çalıştı. [28:23]

S: Yahudi ileri gelenleri Pavlus’un sözlerine nasıl tepki gösterdiler?

C: Yahudi ileri gelenlerinden bazıları ikna oldu, bazıları ise iman etmedi. [28:24]

S: Pavlus’un alıntıladığı son ayetlerde iman etmeyen Yahudi ileri gelenleri hakkında ne denmektedir?

C: Pavlus’un alıntıladığı son ayetlerde iman etmeyenlerin Tanrı’nın sözüne kulaklarını ve gözlerini kapattıkları denmektedir. [28:25-27]

S: Pavlus Tanrı’nın kurtuluş haberinin nereye gönderilmiş olduğunu ve ona nasıl tepki gösterileceğini söyledi?

C: Pavlus Tanrı’nın kurtuluş haberinin öteki uluslara gönderilmiş olduğunu ve onların buna kulak vereceklerini söyledi. [28:28]

S: Pavlus Roma’da mahpus iken ne yaptı?

C: Pavlus Tanrı’nın Hükümranlığı’nı duyurdu ve Rab İsa Mesih hakkında tam bir cesaretle öğretti. [28:31]

S: Pavlus iki yıl Roma’da mahpus iken vaaz edip öğretmesine kim engel oldu?

C: Hiç kimse ona engel olmadı. [28:31]