===== Havarilerin İşleri 25 Çeviri Üzere Sorular =====


S: Başrahip ve Yahudilerin ileri gelenleri Festus’tan ne rica ettiler?

C: Pavlus’u yolda öldürmek niyetiyle, Festus’tan Pavlus’u Yeruşalim’e getirtmesini rica ettiler. [25:3]

S: Festus başrahiple Yahudilerin ileri gelenlerine ne yapmasını söyledi?

C: Festus onlara kendisinin de gitmek üzere olduğu Sezariye’ye gitmelerini ve orada Pavlus’u suçlayabileceklerini söyledi. [25:5]

S: Festus Sezariye’de Pavlus’u yargılarken ona ne sordu?

C: Festus Pavlus’a Yeruşalim’e gidip orada yargılanmak isteyip istemediğini sordu. [25:9]

S: Festus bunu Pavlus’a neden sordu?

C: Festus Yahudilerin gönlünü kazanmak istediği için Pavlus’a bunu sordu. [25:9]

S: Pavlus Festus’un sorusuna ne cevap verdi?

C: Pavlus Yahudilere karşı hiçbir suç işlememiş olduğunu söyleyip Sezar’ın mahkemesinde yargılanmasını talep etti. [25:10-11]

S: Festus Pavlus’un davası ile ilgili ne karar verdi?

C: Pavlus Sezar’ın mahkemesini talep ettiği için Festus onun Sezar’a gitmesine karar verdi. [25:12]

S: Festus Romalıların suçlanan kişilere dair yasal uygulamanın ne olduğunu söyledi?

C: Festus, Romalıların suçlanan kişiye kendisini suçlayanlarla yüzleşip, kendisine yöneltilen ithamlarla ilgili olarak savunma fırsatı verdiğini söyledi. [25:16]

S: Festus Yahudilerin Pavlus’a karşı ne gibi suçlamaları olduğunu söyledi?

C: Festus bu suçlamaların dine ve ölü olduğu halde Pavlus’un yaşamakta olduğunu iddia ettiği İsa adındaki birine ilişkin bazı çekişmeler olduğunu söyledi. [25:19]

S: Festus Pavlus’u Kral Agrippa’nın önüne konuşsun diye niçin getirdi?

C: Festus İmparator’a bu dava hakkında mantıklı bir şey yazmak için Kral Agrippa’nın kendisine yardım etmesini istiyordu. [25:26]

S: Festus Pavlus’u İmparator’a gönderirken neyin anlamsız olacağını söyledi?

C: Festus Pavlus’a karşı yapılan suçlamaları belirtmeksizin onu İmparator’a göndermenin anlamsız olacağını söyledi. [25:27]