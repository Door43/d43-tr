===== Havarilerin İşleri 21 Çeviri Üzere Sorular =====


S: Sur’daki şakirtler Pavlus’a Ruh vasıtasıyla ne söylediler?

C: O şakirtler Pavlus’a Yeruşalim’e gitmemesi gerektiğini Ruh vasıtasıyla söylediler. [21:4]

S: Müjdeci Filipus’un çocukları hakkında ne biliyoruz?

C: Filipus’un peygamberlik eden evlenmemiş dört kızı vardı. [4:9]

S: Peygamber Hagavos Pavlus’a ne söyledi?

C: Hagavos Pavlus’a Yeruşalim’deki Yahudilerin kendisini bağlayıp öteki uluslara teslim edeceklerini söyledi. [21:11]

S: Pavlus herkesin Yeruşalim’e gitmesin diye yalvarmalarına cevaben ne dedi?

C: Pavlus İsa’nın adı uğruna Yeruşalim’de bağlanmaya da ölmeye de hazır olduğunu söyledi. [21:13]

S: Pavlus Yeruşalim’e varınca kiminle görüştü?

C: Pavlus Yakup ve ihtiyarların hepsi ile görüştü. [21:18]

S: Yahudiler Pavlus’u neyle suçluyorlardı?

C: Yahudiler Pavlus’u öteki uluslar arasında yaşayan Yahudilere, Musa’dan dönmelerini öğretmekle suçluyorlardı. [21:21]

S: Yakup ve ihtiyarlar Pavlus’un adak adamış dört kişiyle birlikte arınma ayinine katılmasını neden istiyordu?

C: Onlar herkesin Pavlus’un da bir Yahudi olarak Yasa’ya uygun olarak yaşadığını anlamasını istiyorlardı. [21:24]

S: Yakup öteki uluslardan iman edenlerin ne yapması gerektiğini söyledi?

C: Yakup öteki uluslardan iman edenlerin putlara sunulan kurbanlardan, kandan, boğularak öldürülen hayvanların etinden ve fuhuştan sakınmalarını gerektiğini söyledi. [21:25]

S: Asya’dan gelen bazı Yahudiler mabette Pavlus’u neyle suçladılar?

C: O Yahudiler Pavlus’u Yasa’ya karşı öğretmek ve mabede Grekleri getirip mabedi kirletmek ile suçladılar. [21:28]

S: Bu suçlamalarından sonra o Yahudiler Pavlus’a ne yaptılar?

C: O Yahudiler Pavlus’u mabetten dışarı sürükleyip öldürmeye çalıştılar. [21:31]

S: Taburun baş komutanı Yeruşalim’in ayaklanmakta olduğunu duyunca ne yaptı?

C: Baş komutan Pavlus’u yakaladı, çift zincirle bağlattı ve bu adamın kim olduğunu ve ne yaptığını sordu. [21:33]

S: Askerler Pavlus’u kaleye götürürlerken kalabalık ne bağırıyordu?

C: Kalabalık, «Onu yok edin!» diye bağırıyordu. [21:36]

S: Pavlus baş komutandan ne rica etti?

C: Pavlus halka konuşması için izin vermesini rica etti. [21:39]

S: Pavlus Yeruşalim’deki halka ne dilde konuştu?

C: Pavlus Yeruşalim’deki halka İbranice konuştu. [21:40]