===== Havarilerin İşleri 7 Çeviri Üzere Sorular =====


S: İstefanos Tanrı’nın kime verdiği vaatten başlayarak Yahudi halkının tarihini anlatmaya başladı?

C: İstefanos, Tanrı’nın İbrahim’e verdiği vaatten bahsederek tarihini anlatmaya başladı. [7:2]

S: Tanrı’nın İbrahim’e verdiği vaat neydi?

C: Tanrı İbrahim’le soyuna toprak vereceğini vaat etti. [7:5]

S: Tanrı’nın İbrahim’e verdiği vaadin gerçekleşmesi neden imkânsız görünüyordu?

C: Tanrı’nın vaadi imkânsız görünüyordu, çünkü İbrahim’in çocuğu yoktu. [7:5]

S: Tanrı İbrahim’in soyuna dört yüz yıl boyunca ne olacağını söyledi?

C: Tanrı İbrahim’in soyunun dört yüz yıl boyunca yabancı bir ülkede köle olacağını söyledi. [7:6]

S: Tanrı İbrahim’le ne ahit yaptı?

C: Tanrı İbrahim’le sünnet ahdini yaptı. [7:8]

S: Yusuf Mısır’da nasıl köle oldu?

C: Kardeşleri kendisini kıskanıp Mısır’a sattılar. [7:9]

S: Yusuf Mısır’da nasıl yönetici oldu?

C: Tanrı Yusuf’a firavunun önünde lütuf ve hikmet verdi. [7:10]

S: Kenan’da kıtlık olunca Yakup ne yaptı?

C: Yakup oğullarını Mısır’a gönderdi, çünkü orada tahıl bulunduğunu duymuştu. [7:12-13]

S: Yakup ve akrabaları neden Mısır’a taşındılar?

C: Yusuf, Yakup’a Mısır’a gelmesini söylesinler diye kardeşlerini gönderdi. [7:14]

S: Tanrı’nın İbrahim’e vaat ettiği zaman yaklaştıkça İsraillilerin Mısır’daki nüfusu ne oldu?

C: İsraillilerin Mısır’daki nüfusu büyüyüp çoğaldı. [7:17]

S: Mısır’ın yeni kralı İsraillilerin nüfusunu nasıl azaltmaya çalıştı?

C: Mısır’ın yeni kralı İsraillileri hayatta kalmasınlar diye yeni doğan çocuklarını dışarı atmaya zorladı. [7:19]

S: Musa dışarı atılmasına rağmen nasıl hayatta kaldı?

C: Firavunun kızı Musa’yı öz oğlu olarak kabul edip yetiştirdi. [7:21]

S: Musa nasıl eğitildi?

C: Musa Mısırlıların bütün bilim dallarında eğitildi. [7:22]

S: Musa kırk yaşında olduğu zaman bir İsrailliye kötü davranıldığını görünce ne yaptı?

C: Musa İsrailliyi savunup Mısırlıyı vurdu. [7:24]

S: Musa nereye kaçtı?

C: Musa Midyan’a kaçtı. [7:29]

S: Musa seksen yaşında iken ne gördü?

C: Musa bir çalıda ateş içinde bir melek gördü. [7:30]

S: Rab Musa’ya nereye gitmesini emretti ve Tanrı orada ne yapmak üzereydi?

C: Rab Musa’ya Mısır’a gitmesini emretti, çünkü Tanrı İsraillileri kurtarmak üzereydi. [7:34]

S: Musa İsraillilere çölde kaç yıl önderlik etti?

C: Musa İsraillilere çölde kırk yıl önderlik etti. [7:36]

S: Musa İsraillilere ne peygamberlikte bulundu?

C: Musa İsraillilere, Tanrı’nın kardeşlerinin arasından kendisi gibi bir peygamber çıkaracağına dair peygamberlikte bulundu. [7:37]

S: İsrailliler yüreklerinde nasıl Mısır’a geri döndüler?

C: İsrailliler bir buzağı yapıp puta kurban sundular. [7:41]

S: Tanrı, İsraillilerin kendisinden yüz çevirmesine nasıl karşılık verdi?

C: Tanrı İsraillilerden yüz çevirip onları göksel cisimlere kulluk etmeye teslim etti. [7:42]

S: Tanrı İsraillileri nereye süreceğini söyledi?

C: Tanrı İsraillileri Babil’e süreceğini söyledi. [7:43]

S: Tanrı İsraillilere neyi çölde kurmaları ve sonra ülkeye taşımalarını emretti?

C: İsrailliler çölde Şahitlik Çadırı’nı kurdular. [7:44-45]

S: Halkları İsraillilerin önünden kim kovdu?

C: Halkları İsraillilerin önünden Tanrı kovdu. [7:45]

S: Tanrı için bir mesken kurmaya kim izin istedi ve kim hakikaten Tanrı’ya ev kurdu?

C: Davut Tanrı için bir mesken kurmaya kim izin istedi, fakat Süleyman Tanrı’ya ev kurdu. [7:46-47]

S: Yüceler Yücesi’nin tahtı neresidir?

C: Yüceler Yücesi’nin tahtı göktür. [7:49]

S: İstefanos halkı ataları gibi her zaman ne yapmakla suçladı?

C: İstefanos halkı Kutsal Ruh’a karşı direnmekle suçladı. [7:51]

S: İstefanos, halkın Adil Olan’ın önünde neyle suçlu olduğunu söyledi?

C: İstefanos, halkı Adil Olan’a ihanet edip O’nu katletmekle suçladı. [7:52]

S: Kurul üyeleri İstefanos’un suçlamalarına nasıl tepki gösterdiler?

C: Kurul üyeleri öfkeden kudurdular ve İstefanos’a karşı dişlerini gıcırdattılar. [7:54]

S: İstefanos göğe baktığında ne gördüğünü söyledi?

C: İstefanos Tanrı’nın sağında duran İsa’yı gördüğünü söyledi. [7:55-56]

S: O zaman kurul üyeleri İstefanos’a ne yaptılar?

C: Kurul üyeleri İstefanos’a saldırdılar, onu şehirden dışarı attılar ve taşa tuttular. [7:57-58]

S: İstefanos’u taşa tutarken şahitler kaftanlarını nereye bıraktılar?

C: Şahitler kaftanlarını Saul adlı bir gencin ayaklarının dibine bıraktılar. [7:58]

S: İstefanos’un ölmeden önce ettiği son ricası neydi?

C: İstefanos Tanrı’dan bu günahı o insanlara saymamasını rica etti. [7:60]