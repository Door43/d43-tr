===== Havarilerin İşleri 27 Çeviri Üzere Sorular =====


S: Yüzbaşı Yulius Roma yolunda Pavlus’a nasıl davranıyordu?

C: Yulius Pavlus’a dostça davranıyor, dostlarının yanına gitmesine ve onların yardımından yararlanmasına izin veriyordu. [27:3]

S: Pavlus’un bindiği gemi hangi adanın yanından güçlükle geçti?

C: Gemi Girit adasının yanından güçlükle geçti. [27:7-8]

S: Yüzbaşı Yulius Pavlus’un yolculuğa devam etme tehlikesi konusundaki uyarısına niçin uymadı?

C: Yulius gemi sahibine daha çok dikkat verdiğinden dolayı Pavlus’un uyarısına uymadı. [27:10-11]

S: Yolculuğa hafif rüzgârla başladıktan sonra hangi rüzgâr gemiye vurmaya başladı?

C: Yolculuğa hafif rüzgârla başladıktan sonra kuzeydoğudan esen rüzgâr gemiye vurmaya başladı. [27:14]

S: Günler geçtikten sonra gemide çalışanlar ne umudu tamamıyla kaybettiler?

C: Günler geçtikten sonra gemide çalışanlar kurtulma umudunu tamamıyla kaybettiler. [27:20]

S: Tanrı’nın meleği Pavlus’a ne bildirdi?

C: Melek Pavlus’a kendisiyle yolculuk edenlerin hepsinin hayatta kalacağını, fakat geminin mahvolacağını bildirdi. [27:22-24]

S: On dördüncü gece, gece yarısına doğru gemiciler geminin ne yaptığını düşündüler?

C: Gemiciler geminin karaya yaklaştığını düşündüler. [27:27]

S: Gemiciler neyin yolunu aradılar?

C: Gemiciler gemiden kaçma yolunu aradılar. [27:30]

S: Pavlus yüzbaşıyla askerlere gemiciler hakkında ne dedi?

C: Pavlus yüzbaşıyla askerlere dedi ki, gemiciler gemide kalmazlarsa yüzbaşıyla askerler de kurtulamayacaklar. [27:31]

S: Gün doğmak üzereyken Pavlus herkesi ne yapmaya çağırdı?

C: Pavlus herkesi yemek yemeye çağırdı. [27:33]

S: Gemide çalışanlar gemiyi nasıl karaya oturtmaya karar verdiler ve ne oldu?

C: Gemide çalışanlar gemiyi doğrudan doğruya kumsala yönelterek karaya oturtmaya karar, fakat geminin başı kuma saplanıp kımıldamaz oldu ve kıç tarafı dağılmaya başladı. [27:39-41]

S: O zaman askerler mahpuslarla ne yapmak niyetindeydi?

C: Askerler, mahpuslardan hiçbiri kaçmasın diye onları öldürmek niyetindeydi. [27:42]

S: Yüzbaşı askerlerin bu amacına neden engel oldu?

C: Yüzbaşı Pavlus’u kurtarmak istediği için askerlerin bu amacına engel oldu. [27:43]

S: Gemidekilerin hepsi nasıl sağ salim karaya çıktı?

C: Önce yüzme bilenler denize atladılar ve geriye kalanlar tahtalara veya geminin öbür döküntülerine tutunarak onları izlediler. [27:44]