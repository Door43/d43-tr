===== Vahiy 01 Çeviri Üzere Sorular =====


S: Bu vahiy kimden geldi ve kimlere gösteriliyordu?

C: İsa Mesih’in vahyi Tanrı’dan geldi ve Tanrı’nın kullarına gösteriliyordu. [1:1]

S: Bu vahiyde bildirilen olaylar ne zaman meydana gelecektir?

C: Bu vahiyde bildirilen olaylar yakın zamanda meydana gelecektir. [1:1]

S: Bu kitap kimi kutsayacak?

C: Bu kitabı yüksek sesle okuyan, işiten ve yerine getirenler kutsanacaklar (mutlu olacaklar). [1:3]

S: Bu kitabı yazan kimdir ve kime yazdı?

C: Yuhanna bu kitabı Asya’daki yedi kiliseye yazdı. [1:4]

S: Yuhanna İsa Mesih’e hangi üç unvan verir?

C: Yuhanna İsa Mesih’e sadık şahit, ölülerin ilk doğanı ve yeryüzü krallarının hâkimi unvanlarını verdi. [1:5]

S: İsa imanlıları ne yaptı?

C: İsa imanlıları Baba Tanrı’ya bir kralık ve rahipler yaptı. [1:6]

S: İsa geldiğinde O’nu kim görecek?

C: İsa geldiğinde O’nu bedenini deşmiş olanlar dahil olmak üzere herkes görecek. [1:7]

S: Rab kendini nasıl tarif eder?

C: Rab Tanrı kendini Alfa ve Omega, var olan, var olmuş ve gelecek olan, Her Şeye Kadir olarak tarif eder. [1:8]

S: Yuhanna neden Patmos adasındaydı?

C: Yuhanna Tanrı’nın sözü ve İsa’ya şahadet uğruna Patmos adasındaydı. [1:9]

S: Yuhanna’nın arkasındaki yüksek ses ona ne yapmasını emretti?

C: Yüksek ses Yuhanna’ya gördüklerini bir kitaba yazıp yedi kiliseye göndermesini emretti. [1:11]

S: Yuhanna’nın gördüğü adamın saçı ve gözleri nasıldı?

C: Yuhanna’nın gördüğü adamın saçı ak yapağı gibi beyaz, gözleri alev alev yanan ateş gibiydi. [1:14]

S: Adamın sağ elinde ne vardı ve ağzından ne çıkıyordu?

C: Adamın sağ elinde yedi yıldız vardı ve ağzından iki ağızlı keskin bir kılıç çıkıyordu. [1:16]

S: Yuhanna o adamı görünce ne yaptı?

C: Yuhanna ölü gibi o adamın ayaklarının dibine yığıldı. [1:17]

S: Adam hangi anahtarın kendisinde bulunduğunu söyledi.

C: Adam Ölümün ve Ölüler Diyarı’nın anahtarının kendisinde bulunduğunu söyledi. [1:18]

S: Yedi yıldızla yedi altın kandilliğin anlamı neydi?

C: Yedi yıldız yedi kilisenin melekleri, yedi kandillikse yedi kiliseydi. [1:20]