===== Vahiy 07 Çeviri Üzere Sorular =====


S: Yuhanna yeryüzünün dört köşesinde duran dört meleği gördüğünde o melekler ne yapıyorlardı?

C: O dört melek yeryüzünün dört rüzgarını tutuyordu. [7:1]

S: Doğudan gelen melek yeryüzüne zarar verilmeden önce neyin yapılması gerektiğini söyledi?

C: O melek, yeryüzüne zarar verilmeden önce Tanrı’nın kullarının alınlarından mühürlenmesi gerektiğini söyledi. [7:2-3]

S: Hangi oymaktan kaç kişi mühürlendi?

C: Mühürlenmiş olanların sayısı 144,000 kişiydi, onlar İsrail halkının bütün oymaklarından gelen kişilerdi. [7:4]

S: Yuhanna bundan sonra Tanrı’nın tahtı önünde ve Kuzu’nun önünde ne gördü?

C: Yuhanna tahtın önünde her ulustan, her oymaktan, her halktan, her dilden oluşan büyük bir kalabalığı gördü. [7:9]

S: Tahtın önünde duranların dediğine göre kurtuluş kime mahsustur?

C: Tahtın önünde duranlar haykırarak diyorlardı ki, kurtuluş Tanrı’ya ve Kuzu’ya mahsustur. [7:10]

S: Melekler, ihtiyarlar ve yaratıklar Tanrı’ya tapınırken vücutları ne durumdaydı?

C: Onlar Tanrı’ya tapınırken yüzüstü yere kapanıyorlardı. [7:11]

S: İhtiyar, tahtın önünde duran, beyaz kaftan giymiş olan bu kişilerin kim olduğunu söyledi?

C: İhtiyar onların Büyük Sıkıntı’dan geçip gelmiş olanlar olduğunu söyledi. [7:14]

S: Tahtın önünde duranlar kaftanlarını nasıl bembeyaz etmişlerdi?

C: Onlar kaftanlarını Kuzu’nun kanıyla yıkayıp bembeyaz etmişlerdi. [7:14]

S: İhtiyar Tanrı’nın beyaz kaftan giymiş olanlara ne yapacağını söyledi?

C: Tanrı çadırını onların üzerine gerecek, öyle ki, onlar artık acı çekmesinler. [7:15-16]

S: İhtiyar Kuzu’nun beyaz kaftan giymiş olanlara ne yapacağını söyledi?

C: Kuzu onları güdecek ve hayat sularının pınarlarına götürecek. [7:17]