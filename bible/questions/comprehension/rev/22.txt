===== Vahiy 22 Çeviri Üzere Sorular =====


S: Yuhanna Tanrı’nın tahtından neyin aktığını gördü?

C: Yuhanna hayat suyu ırmağının Tanrı’nın tahtından aktığını gördü. [22:1]

S: Hayat ağacının yaprakları ne içindir?

C: Hayat ağacının yaprakları uluslara şifa vermek içindir. [22:2]

S: O şehirde artık ne olmayacak?

C: O şehirde artık hiçbir lanet olmayacak ve artık gece olmayacak. [22:3,5]

S: Tanrı’nın ve Kuzu’nun tahtı nerede bulunacak?

C: Tanrı’nın ve Kuzu’nun tahtı şehrin içinde bulunacak. [22:3]

S: İnsan bu kitapla kutsanmak (mutlu olmak) için ne yapmalıdır?

C: İnsan bu kitapla kutsanmak (mutlu olmak) için bu kitaptaki peygamberlik sözlerine uymalıdır. [22:7]

S: Yuhanna meleğin ayaklarına kapanınca melek ona ne söyledi?

C: Melek Yuhanna’ya, «Tanrı’ya secde et!» dedi. [22:8-9]

S: Yuhanna’ya neden bu kitaptaki peygamberlik sözlerini mühürlememesi emredildi?

C: Yuhanna’ya zamanın yakın olduğundan dolayı bu kitaptaki peygamberlik sözlerini mühürlememesi emredildi. [22:10]

S: Rab geldiği zaman beraberinde ne getireceğini söyledi?

C: Rab geldiği zaman mükâfatını beraberinde getireceğini söyledi. [22:12]

S: Hayat ağacından yemeye hak kazanmak isteyenler ne yapmalıdırlar?

C: Hayat ağacından yemeye hak kazanmak isteyenler kaftanlarını yıkamalıdırlar. [22:14]

S: İsa Kral Davut’la nasıl ilişkili olduğunu söyler?

C: İsa Kral Davut’un kökü ve soyu olduğunu sölyer. [22:16]

S: Bu kitaptaki peygamberlik sözlerine bir şey katan herkese ne olacak?

C: Bu kitaptaki peygamberlik sözlerine bir şey katan herkesin başına bu kitapta yazılı belalar gelecek. [22:18]

S: Bu kitaptaki peygamberlik sözlerinden bir şey çıkaran herkese ne olacak?

C: Bu kitaptaki peygamberlik sözlerinden bir şey çıkaran herkes, hayat ağacından kendisine düşen paydan mahrum bırakılacaktır. [22:19]

S: İsa’nın bu kitapta son sözü nedir?

C: İsa’nın son sözü şudur: «Evet, tez geliyorum!» [22:20]

S: Bu kitaptaki son söz nedir?

C: Bu kitaptaki son söz «Amin»dir. [22:21]