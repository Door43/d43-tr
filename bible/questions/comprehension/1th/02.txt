===== 1. Selanikliler 02 Çeviri Üzere Sorular =====


S: Pavlus’la arkadaşları Selaniklilere gelmeden önce nasıl muamele görmüşlerdi?

C: Pavlus’la arkadaşları sıkıntı çekmiş ve hakarete uğramışlardı. [2:2]

S: Pavlus Müjde’yi duyurmasıyla kimi hoşnut etmeyi arzu eder?

C: Pavlus Müjde’yi duyurmasıyla Tanrı’yı hoşnut etmeyi arzu eder. [2:4]

S: Pavlus Müjde’yi duyururken ne yapmazdı?

C: Pavlus yaltaklık etmez ve açgözlülük gütmezdi. [2:4-6]

S: Pavlus Selanikliler arasında iken onlara nasıl davrandı?

C: Pavlus Selaniklilere çocuklarını kayıran baba ya da anne gibi şefkatle davrandı. [2:7-8,11]

S: Pavlus’la arkadaşları Selaniklilere yük olmamak için ne yaptılar?

C: Pavlus’la arkadaşları Selaniklilere yük olmamak için gece gündüz çalıştılar. [2:9]

S: Pavlus Selaniklilere nasıl yaşamaları gerektiğini söyledi?

C: Pavlus Selaniklilere, onları kendi hükümranlığına ve yüceliğine çağıran Tanrı’ya yaraşır biçimde yaşamaları gerektiğini söyledi. [2:12]

S: Selanikliler Pavlus’un kendilerine vazettiği sözü nasıl kabul ettiler?

C: Selanikliler o sözü insanların sözü olarak değil, Tanrı’nın sözü olarak kabul ettiler. [2:13]

S: İmansız Yahudiler Tanrı’yı hoşnut etmeyen hangi işi yaptılar?

C: İmansız Yahudiler Yahudiye’deki kiliselere zulmettiler, İsa’yı ve peygamberleri öldürdüler, Pavlus’u kovdular ve öteki uluslara konuşmasını engellediler. [2:14-16]

S: Pavlus, Selaniklilerin yanına gelmek arzusunda olmasına rağmen neden onların yanına gelemedi. 

C: Pavlus gelemedi, çünkü Şeytan ona engel oldu. [2:17-18]

S: Selanikliler Rab’bin gelişinde Pavlus için ne olacaklar?

C: Selanikliler Rab’bin gelişinde Pavlus’un ümidi, sevinci ve övünç tacı olacaklar. [2:19-20]