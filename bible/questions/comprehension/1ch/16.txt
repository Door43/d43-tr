===== 1. Tarihler 16 Çeviri Üzere Sorular =====


S: Sandık Davut’un kurduğu çadırın ortasına konduktan sonra İsrailliler Tanrı’ya ne sundular?

C: Yakmalık sunular ve esenlik sunuları sundular. [16:1]

S: Davut halkı Yahve’nin adıyla kutsamayı bitirince her İsrailliye ne dağıttı?

C: Davut herkese birer somun ekmekle birer parça et ve üzüm pestili dağıttı. [16:2-3]

S: Levililer sandığın önünde hizmet ederken ne yapmakla görevlendirildiler?

C: Levililer sandığın önünde Yahve’ye hizmet ederken İsrail’in Tanrısı Yahve’yi kutlamak, O’na şükretmek ve hamdetmek ile görevlendirildiler. [16:4]

S: Asaf’la kardeşleri neyle görevlendirildiler?

C: Onlar Yahve’ye şükran ilahisi söylemekle görevlendirildiler. [16:7]

S: Halk Asaf’la kardeşlerinin söylediği ezgide neyi anlatmalıydı?

C: Halk Yahve’nin harika işlerini anlatmalıydı. [16:9]

S: Halk neyle övünmeli ve ne aramalıydı?

C: Halk Yahve’yle övünmeli ve O’nu aramalıydı. [16:10-11]

S: İsrail’in soyu, Yahve’nin seçilmişleri Tanrıları Yahve hakkında ne hatırlamalıydı?

C: Onlar Yahve’nin yaptığı harika işleri, mucizelerini ve ağzından çıkan emirleri hatırlamalıydı. [16:12-14]

S: Yahve İbrahim’le ne yaptı ki, İsraillilerin aklında ebediyen bulunmalı?

C: Yahve İbrahim’le ahdini yaptı ve Yahve’nin ahdi İsraillilerin aklında ebediyen bulunmalı. [16:15-16]

S: Yahve kendi halkına mirasının payı olarak ne vereceğini vadetti?

C: Yahve onlara Kenan toprağını vereceğini vadetti. [16:18]

S: İsrail sayıca az olduğu ve bir krallıktan öbürüne dolaştığı zaman Yahve onları nasıl korudu?

C: O kimsenin onları ezmesine izin vermedi. [16:19-21]

S: Halk Yahve’ye ezgi söylediğinde, her gün kurtarışını duyurduğunda uluslar arasında ne ilan etmelidir?

C: Onlar Yahve’nin izzetini, harika işlerini bütün uluslar arasında ilan etmelidirler. [16:23-24]

S: Gökleri yaratan, çok hamdedilecek ve bütün ilâhlardan daha korkulacak olan kimdir?

C: Gökleri yaratan, çok hamdedilecek ve bütün ilâhlardan daha korkulacak olan Yahve’dir. [16:25-26]

S: Yahve’ye ne verilmelidir?

C: İzzet ve kudret Yahve’ye verilmelidir. [16:28]

S: Uluslar Yahve hakkında ne diyecekler?

C: Uluslar, «Yahve hüküm sürüyor!» diyecekler. [16:31]

S: Ormanın ağaçları Yahve’nin önünde ne yapacaklar?

C: Ormanın ağaçları O’nun önünde sevinçle haykıracaklar. [16:33]

S: Yahve neden halkını toplayıp başka uluslardan kurtarmalıdır?

C: Yahve onları, kutsal adına şükretsinler ve yüceliğini övsünler diye toplayıp başka uluslardan kurtarmalıdır. [16:35]

S: İsrail’in Tanrısı Yahve ne kadar zaman övülmelidir?

C: O ezelden ebede kadar övülmelidir. [16:36]

S: Kim İsrail’e yakmalık sunuların sunulmasına ilişkin emirler verdi ve yasalar yazdı?

C: Yahve İsrail’e emirler verdi ve yasalar yazdı. [16:40]

S: Sandığın yerleştirilmesini kutladıktan sonra halk ve Davut bereye döndüler?

C: Herkes evine döndü, Davut da kendi ailesini kutsamak için evine döndü. [16:43]