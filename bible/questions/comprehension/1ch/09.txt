===== 1. Tarihler 09 Çeviri Üzere Sorular =====


S: Bütün İsrail’in soyağaçları nerede yazılıdır?

C: Soyağaçları İsrail Kralları Kitabı’nda yazılıdır. [9:1]

S: Yahuda neden Babil’e sürüldü?

C: Yahuda günahı yüzünden Babil’e sürüldü. [9:1]

S: Şehirlerine dönüp ilk yerleşenler kimdi?

C: Şehirlerine dönüp ilk yerleşenler bazı İsrailliler, rahipler, Levililer ve mabet görevlileriydi. [9:2]

S: Azarya neyle tanınırdı? 

C: Azariah Tanrı’nın evinden sorumlu olan rahipti. [9:11]

S: Adaya’yla Maasay’ın akrabaları neyle tanınırdı?

C: Onlar Tanrı’nın evindeki hizmetlerden sorumlu yetenekli kişilerdi. [9:13]

S: Kapı nöbetçilerinin daha önceki görevi neydi?

C: Kapı nöbetçileri daha önce Levi soyunun bölükleri için doğuya bakan Kral Kapısı’nda nöbet tutarlardı. [9:17-18]

S: Korahlıların görevi neydi?

C: Korahlılar mabet hizmeti üzerinde ve Yahve’nin yaşadığı çadırın eşikleri üzerinde nöbet tutarlardı. [9:19]

S: Meşelemya oğlu Zekeriya’nın görevi neydi?

C: Zekeriya Buluşma Çadırı’nın girişinde nöbet tutardı. [9:21]

S: Davut’la Samuel’in bu göreve atadığı kapı nöbetçileriyle çocukları İsrail’de ne yaparlardı?

C: Kapı nöbetçileriyle çocukları Yahve’nin evi olan ibadet çadırının kapılarında nöbet tutarlardı. [9:22-24]

S: Kapı nöbetçilerinin dört önderi Tanrı’nın evindeki odalarda ve hazinelerde nöbet tutma görevini nasıl yerine getirirdi?

C: Kapı nöbetçilerinin dört önderi Tanrı’nın evinin çevresindeki nöbet yerlerinde geceyi geçirir ve ondan sonra her sabah kapılarını açardı. [9:26-27]

S: Levililer hangi özel görevleri yerine getirmekten sorumluydular?

C: Levililerden bazısı mabetteki eşyalardan sorumuydu, bazısı kutsal yere ait nesnelerden ve un, şarap, yağ, günnük, baharat gibi şeylerden sorumluydu. [9:28-29]

S: Kehatlıların görevi neydi?

C: Kehatlılar her Şabat Günü adak ekmeklerini hazırlamakla görevliydi. [9:32]

S: Ezgicilerle Levililerin boy başları işten muaf oldukları zaman neden kutsal yerin odalarında yaşarlardı?

C: Ezgicilerle Levililerin boy başları yaptıkları işten her gün gece gündüz sorumlu oldukları için kutsal yerde yaşarlardı. [9:33]