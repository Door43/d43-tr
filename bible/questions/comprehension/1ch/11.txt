===== 1. Tarihler 11 Çeviri Üzere Sorular =====


S: Bütün İsrail niçin Davut’u İsrail Kralı olarak meshetmeye razıydı?

C: Davut onların eti, kemiğiydi, geçmişte İsrail ordusuna komuta ederdi ve Yahve Davut’un İsrail’i yöneteceğini Samuel vasıtasıyla ilan etmişti. [11:1-3]

S: Yoav İsrail ordusunun komutanı nasıl oldu?

C: Davut Yevuslulara ilk saldıran kişinin komutan olacağını demişti ve onlara ilk saldıran Yoav oldu. [11:4-6]

S: Davut niçin Davut Şehri’nde oturmaya başladıktan sonra giderek güçleniyordu?

C: Davut giderek güçleniyordu, çünkü Ordular Rabbi Yahve onunlaydı. [11:7-9]

S: Yaşovam neyle tanınırdı? 

C: Yaşovam bir saldırıda mızrağıyla üç yüz kişiyi öldürdü. [11:11]

S: Ahohlu Elazar neyle ün kazandı?

C: İsrail ordusu kaçtıktan sonra Ahohlu Elazar arpa tarlasının ortasında durup orayı savunmuş ve Filistlileri öldürmüştü. [11:12-14]

S: Davut’un dileği neydi?

C: Davut Beytlehem’de kapının yanındaki kuyudan su içmek istemişti. [11:17]

S: Davut’un üç güçlü adamı dileğini gerçeğe dönüştürmek için ne yaptı?

C: Davut’un üç güçlü adamı Filistlilerin ordusundan geçerek Beytlehem’deki kuyudan su çekip Davut’a getirdi. [11:18]

S: Davut, güçlü adamlarının canlarını tehlikeye atarak Beytlehem’deki kuyudan getirdikleri suyu neden içmedi?

C: Davut o suyu içmeyi reddetti, çünkü adamlarının canlarını tehlikeye atarak getirdikleri duyu içmesi Davut için düşünülmezdi. [11:19]

S: Yoav’ın kardeşi Avişay neyle ün kazandı?

C: Avişay o üç güçlü adamın önderiydi ve bir kez mızrağıyla üç yüz kişiyi öldürdü. [11:20-21]

S: Yehoyada oğlu Benaya neyle ün kazandı?

C: Benaya karlı bir gün çukurdaki bir aslanı öldüren ve mızrağı elinden kaparak iri yarı bir Mısırlıyı öldüren güçlü bir adamdı. [11:22-23]

S: Davut Benaya’ya ne görev verdi?

C: Davut Benaya’ya çok saygı gösterdi ve onu muhafız birliği komutanlığına atadı. [11:24-25]

S: Güçlü adamlardan kim Yoav’ın kardeşiydi?

C: Asahel, Yoav’ın kardeşi olan güçlü adamdı. [11:26]