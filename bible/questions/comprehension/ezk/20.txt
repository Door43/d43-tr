===== Hezekiel 20 Çeviri Üzere Sorular =====


S: Hezekiel’in yanına kim ve neden geldi?

C: İsrail’in ihtiyarları Yahve’ye danışmak için Hezekiel’in yanına geldiler. [20:1]

S: Hezekiel’in yanına gelenlere Yahve’nin verdiği karşılık nedir?

C: Yahve İsrail’in ihtiyarlarının kendisine danışmasına izin vermeyeceğini söyledi. [20:3]

S: İsrail Mısır ülkesinde olduğu zaman Yahve onun için ne yapacağına ant içti?

C: Yahve onlrı süt ve bal akan ülkeye getireceğine ant içti. [20:6]

S: Yahve İsrail halkına Mısır ülkesinde ne emir verdi?

C: Yahve halka Mısır putlarını atmasını emretti. [20:7]

S: İsrail halkı Yahve’nin emrine nasıl karşılık verdi?

C: Halk Yahve’ye başkaldırdı, O’nu dinlemek istemedi. [20:8]

S: Yahve İsrail halkını Mısır ülkesinden çıkardığında neden hareket ettiğini söyledi?

C: Yahve, adı lekelenmesin diye kendi adı uğrunda hareket ettiğini söyledi. [20:9]

S: Yahve çölde İsrail halkına ne verdi?

C: Yahve kendi kurallarını, ilkelerini ve Şabatlarını halka verdi. [20:11-12]

S: İsrail halkı Yahve’nin kendisine çölde verdiğine nasıl karşılık verdi?

C: Halk Yahve’ye başkaldırdı, kurallarını reddetti. [20:13]

S: İsrail halkı Yahve’nin kurallarını reddettiği için Yahve onlar için ne yapmayacağına ant içti?

C: Yahve o zaman onlara vermek niyetinde olduğu ülkeye onları getirmeyeceğine ant içti. [20:15]

S: Yahve İsrail’in oğullarıyla kızlarına kendisinin kurallarına uymalarını emrettiğinde onlar nasıl karşılık verdiler?

C: İsrail’in oğullarıyla kızları Yahve’ye başkaldırdılar ve O’nun kurallarına uymadılar. [20:21]

S: O zaman Yahve İsrail’in oğullarıyla kızlarına ne yapacağına ant içti?

C: Yahve onları ulusların arasına dağıtacağına ant içti. [20:23]

S: Yahve halka, O’nun kurallarına uydukları takdirde ne yapacağını söyledi?

C: Yahve halka, O’nun kurallarına uydukları takdirde yaşayabileceklerini söyledi. [20:11,13,21]

S: İsrail’in ataları Yahve’ye nasıl küfredip ihanet ettiler?

C: İsrail’in ataları yüksek yerlerde putlara kurban sunmakla Yahve’ye küfredip ihanet etmiş oldular. [20:27-29]

S: İsrail halkı oğullarıyla ne yapardı?

C: İsrail halkı oğullarını ateşten geçirirdi. [20:31]

S: İsrail halkının aklında ne düşünce vardı?

C: İsrail halkı ağaca, taşa tapan öteki uluslar gibi olmak istediğini düşünüyordu. [20:32]

S: Yahve İsrail halkını yüz yüze yargılamak için ona ne yapacağını söyledi?

C: Yahve İsrail halkını dağılmış olduğu ülkelerden ulusların çölüne toplayacağını söyledi. [20:34-35]

S: Yahve İsrail halkı arasından neyi çıkaracağını söyledi?

C: Yahve İsrail halkı arasından asilerle günah işleyenleri çıkaracağını söyledi. [20:38]

S: Yahve İsrail evini kutsal dağında topladıktan sonra İsrail Yahve’yi nasıl kabul edecek?

C: Yahve İsrail evini kutsal dağında topladıktan sonra İsrail Yahve’yi ulusların önünde kutsal olarak kabul edecek. [20:40-41]

S: İsrail evi geçmiş kötü yollarını hatırlarken kendisi hakkında ne düşünecek?

C: İsrail evi yaptığı bütün kötülüklerden ötürü kendinden nefret edecek. [20:43]

S: Yahve Negev Ormanı’na karşı ne ilan etti?

C: Yahve güneyden kuzeye her yüzü yakacak bir ateş tutuşturacağını ilan etti. [20:46-47]

S: İsrail halkı Hezekiel hakkında ne diyordu?

C: İsrael halkı Hezekiel’in sadece meseller söyleyen biri olduğunu diyordu. [20:49]