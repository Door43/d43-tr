===== Hezekiel 16 Çeviri Üzere Sorular =====


S: Yahve Yeruşalim’in aslının ve doğumunun nereden olduğunu söyledi?

C: Yahve Yeruşalim’in aslının ve doğumunun Kenan toprağından olduğunu söyledi. [16:3]

S: Yeruşalim’in doğduğu gün ona ne yapıldı?

C: Yeruşalim’in doğduğu gün o, kıra atıldı. [16:5]

S: Yeruşalim doğduktan sonra Yahve ona ne yaptı?

C: Yeruşalim doğduktan sonra Yahve onu kırda yetişen bir bitki gibi geliştirdi. [16:7]

S: Yeruşalim olgunluk çağına erişince Yahve ona ne yaptı?

C: Yahve onun üzerine eteğini yaydı ve onunla ahde girdi. [16:8]

S: Yeruşalim’in ünü niçin uluslar arasında yayıldı?

C: Yeruşalim’in güzelliğinden ötürü ünü uluslar arasında yayıldı. [16:14]

S: Yeruşalim, ünü uluslar arasında yayıldıktan sonra nasıl davrandı?

C: Yeruşalim, ünü uluslar arasında yayıldıktan sonra bir fahişe gibi davrandı. [16:15-16]

S: Yeruşalim, Yahve’ye doğurduğu oğullarıyla kızlarına ne yaptı?

C: Yeruşalim oğullarıyla kızlarını putlara kurban etti. [16:20]

S: Yeruşalim her meydanda ne yaptı?

C: Yeruşalim her meydanda tapınma yeri yaptı. [16:24]

S: Yahve Yeruşalim’in fahişeliği yüzünden ne keseceğini söyledi?

C: O, Yeruşalim’in fahişeliği yüzünden yiyecek payını keseceğini söyledi. [16:27]

S: Yahve Yeruşalim’le her fahişe arasında ne fark olduğunu söyledi?

C: Yahve dedi ki, fark şudur: fahişelere yaptıkları için ücret verilir, Yeruşalim ise aksine oynaşlarına ücret öder ve rüşvet verir. [16:33-34]

S: Yahve Yeruşalim’i cezalandırmak için kimin eline teslim edeceğini söyledi?

C: Yahve Yeruşalim’i cezalandırmak için kendi oynaşlarının eline teslim edeceğini söyledi. [16:37,39]

S: Yeruşalim cezalandırıldıktan sonra Yahve’nin ona tutumu nasıl değişecek?

C: Yeruşalim cezalandırıldıktan sonra Yahve artık ona öfkelenmeyecek. [16:42]

S: Yahve Yeruşalim’in hangi iki yerden daha fazla kötülük yaptığını söyledi?

C: Yahve Yeruşalim’in Sodom’dan ve Samiriye’den daha fazla kötülük yaptığını söyledi. [16:48,51]

S: Sodom kime yardım etmeyi reddetti?

C: Sodom yoksul ve muhtaç olanlara yardım etmeyi reddetti. [16:49]

S: Yeruşalim’in çevresindeki insanlar bu şehir hakkında ne düşündüler?

C: Yeruşalim’in çevresindeki insanlar bu şehri hor gördüler, onunla alay ettiler. [16:57]

S: Yahve Yeruşalim’e nasıl davranacağını söyledi?

C: Yahve andı hor gören, ahdi bozan herkese davrandığı gibi Yeruşalim’e davranacağını söyledi. [16:59]

S: Yahve ne hatırlayıp pekiştireceğini söyledi?

C: Yahve dedi ki, Yeruşalim’le olan ahdini hatırlayıp onunla sonsuz ahit pekiştirecek. [16:60]

S: Yahve Yeruşalim’in bütün yaptıklarını bağışladığında Yeruşalim nasıl tepki gösterecek?

C: Yeruşalim utanacak ve utancından artık konuşamayacak. [16:63]