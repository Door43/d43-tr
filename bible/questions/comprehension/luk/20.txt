===== Luka 20 Çeviri Üzere Sorular =====


S: Yahudi ileri gelenleri İsa’ya hangi yetkiyle öğrettiğini sorduklarında İsa onlara ne soru sordu? 

C: O, «Yahya’nın vaftizi göklerden mi, yoksa insanlardan mı geldi?» diye sordu. [20:4] 

S: Yahudi ileri gelenleri «göklerden» deselerdi İsa’nın kendilerine ne diyeceğini düşünüyorlardı? 

C: Yahudi ileri gelenleri, İsa’nın «Öyleyse ona niçin inanmadınız?» diyeceğini düşünüyorlardı. [20:5] 

S: Onlar «insanlardan» deselerdi halkın kendilerine ne yapacağını düşünüyorlardı? 

C: Halkın onları taşa tutacağını düşünüyorlardı. [20:6] 

S: İsa’nın misalinde bağın sahibi kölelerini üzüm toplamaya gönderdiğinde bağcılar ne yaptılar? 

C: Bağcılar köleleri dövdüler, aşağıladılar ve eli boş gönderdiler. [20:10-12] 

S: Sonunda bağın sahibi bağcılara kimi gönderdi? 

C: Sevgili oğlunu gönderdi. [20:13] 

S: Oğul üzüm bağına geldiği zaman bağcılar ne yaptılar? 

C: Onu bağdan dışarı attılar ve öldürdüler. [20:15] 

S: Bağın sahibi o bağcılara ne yapacak? 

C: O bağcıları yok edecek ve bağı başkalarına verecek. [20:16] 

S: İsa bu misali kime karşı anlattı? 

C: İsa bu misali din bilginlerine ve başçı rahiplere karşı anlattı. [20:19] 

S: İsa, Sezar’a vergi vermenin caiz olup olmadığı sorusuna ne cevap verdi? 

C: O, Sezar’ın hakkını Sezar’a, Tanrı’nın hakkını Tanrı’ya vermeyi buyurdu. [20:25] 

S: Sadukiler hangi olaya inanmazlardı? 

C: Sadukiler ölülerin dirilişine inanmazlardı. [20:27] 

S: İsa dünyada be ebediyette evlenme konusunda ne dedi? 

C: Bu dünyada evlilik vardır, ebediyette ise yoktur. [20:34-35] 

S: İsa diriliş gerçeğini kanıtlamak için Eski Ahit’ten hangi olayı hatırlattı? 

C: Musa ve yanan çalı olayını hatırlattı ki, bu olayda Musa Rab için İbrahim’in, İshak’ın ve Yakup’un Tanrısı der. [20:37] 

S: İsa din bilginlerine sorduğu soruda Mezmurlar’dan Davut’un hangi sözlerini alıntıladı? 

C: «Rab Rabbim’e dedi, ben bütün düşmanlarını ayaklarının altına serinceye kadar sağımda otur.» [20:42-43] 

S: Dışarıdan sâlih görünen işlerinin ötesinde din bilginleri hangi kötülükleri yaparlardı? 

C: Onlar dul kadınların malını mülkünü sömürüp gösteriş için uzun uzun dua ederlerdi. [20:47] 

S: İsa bu din bilginlerinin yargılanmasının nasıl olacağını söyledi? 

C: İsa onların yargılanmasının daha ağır olacağını söyledi. [20:47]