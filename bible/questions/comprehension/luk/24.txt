===== Luka 24 Çeviri Üzere Sorular =====


S: Kadınlar İsa’nın mezarına ne zaman geldiler? 

C: Haftanın ilk günü sabah çok erkenden geldiler. [24:1] 

S: Kadınlar mezarda ne buldular? 

C: Taşı mezarın girişinden yuvarlanmış buldular ve İsa’nın cesedinin orada olmadığını buldular. [24:2-3] 

S: Göz kamaştırıcı kıyafetteki adamlar (melekler) İsa hakkında ne söylediler? 

C: İsa’nın dirilmiş olduğunu söylediler. [24:6] 

S: Kadınlar mezarda yaşadıklarını anlatınca havarilerin tepkisi neydi? 

C: Onlar bunu boş laf sandılar. [24:11] 

S: Petrus mezara baktığı zaman ne gördü? 

C: Sadece keten bezleri gördü. [24:12] 

S: Emmaus’a giden iki şakirt onlara yoldaşlık eden İsa’yı niçin tanımadı? 

C: Onların gözleri İsa’yı tanımaktan alıkondu. [24:16] 

S: İsa sağ iken şakirtler O’nun ne yapacağını umuyorlardı? 

C: Onlar İsa’nın İsrail’i düşmanlarından kurtaracağını umuyorlardı. [24:21] 

S: İsa bu iki adama kutsal yazılardan ne açıkladı? 

C: Kutsal yazıların O’nunla ilgili ne dediğini açıkladı. [24:27] 

S: O iki adam ne zaman nihayet İsa’yı tanıdı? 

C: İsa ekmeği kutsadığı, böldüğü ve kendilerine verdiği zaman O’nu tanıdılar? [24:30-31,35] 

S: Onlar İsa’yı tanır tanımaz İsa ne yaptı? 

C: İsa gözlerinin önünden kayboldu. [24:31] 

S: İsa Yeruşalim’de şakirtlerine göründüğünde öncelikle onlara ne dedi? 

C: «Size esenlik olsun!» dedi. [24:36] 

S: İsa, sadece bir hayalet olmadığını nasıl kanıtladı? 

C: Şakirtleri kendisine dokunmaya çağırdı, elleriyle ayaklarını onlara gösterdi ve onların önünde balık yedi. [24:39-43] 

S: Şakirtler o zaman kutsal yazıları nasıl anlayabildiler? 

C: İsa anlayabilmeleri için onların zihinlerini açtı. [24:45] 

S: İsa neyin bütün uluslara duyurulması gerektiğini söyledi? 

C: İsa tövbe ile günahların affedilmesinin bütün uluslara duyurulması gerektiğini söyledi. [24:47] 

S: İsa şakirtlere ne beklemelerini söyledi? 

C: İsa onlara yücelerden gelecek güçle kuşanıncaya dek beklemelerini söyledi. [24:49] 

S: İsa Beytanya’nın yakınlarında şakirtlerini kutsarken ne oldu? 

C: İsa göğe alındı. [24:51] 

S: O zaman şakirtler nerede vakit geçiriyor ve ne yapıyorlardı? 

C: Onlar sürekli mabette bulunuyor ve Tanrı’ya hamdediyorlardı. [24:53]