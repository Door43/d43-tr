===== Luka 21 Çeviri Üzere Sorular =====


S: İsa, yoksul dul kadının kutuya herkesten daha çok para atmış olduğunu niçin söyledi? 

C: Çünkü başkaları zenginliklerinden para attıkları halde bu kadının yoksulluğundan para attı. [21:4] 

S: İsa, Yeruşalim’deki mabedin başına nelerin geleceğini söyledi? 

C: İsa, mabedin yıkılacağını, taş üstünde taş kalmayacağını söyledi. [21:6] 

S: İnsanların mabetle ilgili olarak İsa’ya sordukları iki soru neydi? 

C: «Bu olaylar ne zaman olacak ve bunların yaklaştığını gösteren alâmet ne olacak?» [21:7] 

S: İsa birçok yalancının geleceği konusunda uyardı. O yalancılar ne diyecekler? 

C: «Ben O’yum» ve «Zaman yaklaştı» diyecekler. [21:8] 

S: İsa son gelmeden önce hangi korkunç olayların meydana geleceğini söyledi? 

C: Savaşlar, depremler, kıtlıklar, salgın hastalıklar ve gökte büyük alâmetler olacak. [21:9,11] 

S: İmanlılara yapılan zulüm ne için imkan verecektir? 

C: Onların şahitlik etmeleri için fırsat verecektir. [21:13] 

S: İsa’nın takipçilerinden kim nefret edecek? 

C: Anne babaları, kardeşleri, akrabaları, arkadaşları ve «herkes» onlardan nefret edecek. [21:16-17] 

S: Hangi olay Yeruşalim’in yıkımının yakınlaştığını belirtecektir? 

C: Yeruşalim ordular tarafından kuşatılınca yıkımı yakınlaşmış olacak. [21:20] 

S: Yeruşalim’in yıkımının  yaklaştığını gören insanlara İsa ne emretti? 

C: İsa onların dağlara kaçmalarını, şehirden dışarı çıkıp şehre girmemelerini emretti. [21:21] 

S: İsa, Yeruşalim’in yıkım günlerine ne dedi? 

C: İsa onlara, «yazılmış olanların tümünün gerçekleşeceği intikam günleri» dedi. [21:22] 

S: Yeruşalim ne kadar zaman öteki ulusların ayakları altında çiğnenecektir? 

C: Yeruşalim, öteki ulusların dönemleri tamamlanıncaya kadar onların ayakları altında çiğnenecektir. [21:24] 

S: İsa büyük ve yücelikle gelmesinden önce hangi alâmetlerin görüleceğini söyledi? 

C: İsa güneşte, ayda ve yıldızlarda alâmetlerin ve yeryüzündeki ulusların sıkıntılarının olacağını söyledi. [21:25] 

S: İsa, dinleyicilerinin bir mevsimin geldiğini anladıklarına dair nasıl bir misal verdi? 

C: İsa, tomurcuklanması ile yazın yakın olduğu bilinen incir ağacını misal verdi. [21:30] 

S: İsa neyin ortadan kalkacağını söyledi? 

C: Yer ve gök ortadan kalkacaktır. [21:33] 

S: Ne asla ortadan kalkmayacaktır? 

C: İsa’nın sözleri asla ortadan kalkmayacaktır. [21:33] 

S: İsa, o gün aniden geleceği için, ne yapmasınlar diye dinleyicilerini uyardı? 

C: Yüreklerinin sefahat, sarhoşluk ve bu hayatın kaygılarıyla ağırlaşmasına izin vermesinler diye onları uyardı. [21:34] 

S: İsa, o gün aniden geleceği için, ne yapsınlar diye dinleyicilerini uyardı? 

C: Uyanık kalıp dua etsinler diye onları uyardı. [21:36]