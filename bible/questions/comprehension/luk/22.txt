===== Luka 22 Çeviri Üzere Sorular =====


S: O zaman hangi Yahudi bayramı yaklaşmıştı? 

C: Fısıh Bayramı adıyla bilinen Mayasız Ekmek Bayramı yaklaşmıştı. [22:1] 

S: Yahuda hangi şartlarda İsa’yı başçı rahiplerin eline vermek için fırsat kolluyordu? 

C: İsa’nın kalabalıktan uzak olduğu bir yerde yakalamak için fırsat kolluyordu. [22:6] 

S: İsa’yla şakirtleri Fısıh yemeğini nerede yediler? 

C: Yeruşalim’de üst katta bulunan döşenmiş geniş bir odada yediler. [22:10-12] 

S: İsa, Fısıh yemeğini bir daha ne zaman yiyeceğini söyledi? 

C: Fısıh yemeği Tanrı’nın Hükümranlığı’nda gerçekleşeceği zaman İsa onu bir daha yiyecek. [22:16] 

S: İsa, ekmeği bölüp şakirtlerine verdiği zaman ne dedi? 

C: İsa, «Bu, uğrunuzda feda edilen bedenimdir. Bunu beni anmak için yapın.» dedi. [22:19] 

S: İsa şakirtlerine kâseyi verdiğinde ne dedi? 

C: O şöyle dedi: «Bu kâse, sizin için akıtılan kanımla gerçekleşen yeni ahittir.» [22:20] 

S: Şakirtler İsa’ya kimin ihanet edeceğini biliyorlar mıydı? 

C: Hayır. [22:23] 

S: İsa’ya ihanet edilmesi Tanrı’nın tasarısı mıydı? 

C: Evet. [22:22] 

S: İsa şakirtlerinden en büyüğü kimin olduğunu söyledi? 

C: En büyüğü, hizmet eden biridir. [22:26] 

S: İsa, şakirtleri arasında nasıl davrandı? 

C: Hizmet eden biri gibi davrandı. [22:27] 

S: İsa şakirtlerinin nerede oturacaklarını vaat etti? 

C: İsa onların tahtlar üzerinde oturup İsrail’in on iki oymağını yargılayacaklarını vaat etti. [22:30] 

S: İsa Petrus’un ne yapacağını önceden bildirdi? 

C: İsa, Petrus’un horoz ötmeden önce kendisini tanıdığını üç kez inkar edeceğini söyledi. [22:34] 

S: İsa hakkında yazılmış hangi önbildiri bu olaylarda yerine geldi? 

C: Kutsal yazıda bulunan «O, yasaları hiçe sayanlarla bir sayıldı» önbildirisi. [22:37] 

S: Zeytin Dağı’nda İsa şakirtlerine ne için dua etmeyi söyledi? 

C: İsa onların ayartılmamak için dua etmelerini istiyordu. [22:40] 

S: İsa Zeytin Dağı’nda nasıl dua etti? 

C: İsa şöyle dua etti: «Ey Baba, eğer istersen, bu kâseyi benden uzaklaştır. Yine de benim değil, senin iraden olsun!» [22:42] 

S: İsa duadan döndüğünde şakirtler ne yapıyorlardı? 

C: Uyuyorlardı. [22:45] 

S: Yahuda kalabalığın önünde İsa’yı nasıl ele verdi? 

C: O İsa’yı öpücükle ele verdi. [22:47-48] 

S: İsa, kulağı uçurulan adama ne yaptı? 

C: Kulağına dokunarak kendisine şifa verdi. [22:51] 

S: İsa her gün başçı rahiplerle birlikte nerede olduğunu söyledi? 

C: Mabette. [22:53] 

S: İsa’yı yakaladıktan sonra nereye götürdüler? 

C: O’nu başrahibin evine götürdüler. [22:54] 

S: Bir hizmetçi kız Petrus’un İsa’yla olduğunu söyleyince Petrus ne dedi? 

C: Petrus, «Kadın, ben O’nu tanımıyorum.» dedi. [22:57] 

S: Petrus İsa’yı tanıdığını üçüncü kez inkar ettiği anda ne oldu? 

C: Horoz öttü. [22:60] 

S: İsa Petrus’a baktıktan sonra Petrus ne yaptı? 

C: Dışarı çıkıp acı acı ağladı. [22:62] 

S: İsa’yı göz altında tutan adamlar O’na ne yapıyorlardı? 

C: O’nunla alay ediyor, O’nu dövüyor, O’na küfür ediyorlardı. [22:63-65] 

S: Kurul İsa’nın Mesih olup olmadığını açıklamasını talep edince İsa onlara dedi ki, bunu açıklasa bile ne yapmazlar? 

C: İnanmazlar. [22:67] 

S: Kural İsa’nın Mesih olduğunu iddia ettiğini kanıtlamak için artık şahide ihtiyaçları kalmadığını neden söyledi? 

C: Çünkü bunu İsa’nın kendi ağzından duymuşlardı. [22:71]