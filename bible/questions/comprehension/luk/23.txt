===== Luka 23 Çeviri Üzere Sorular =====


S: Yahudi ileri gelenleri Pilatus’a İsa’yı neyle suçladılar? 

C: Onlar dediler ki, İsa halkı yoldan saptırıyor, Sezar’a vergi ödenmesine engel oluyor ve kral Mesih olduğunu iddia ediyor. [23:2] 

S: İsa’yı sorguladıktan sonra Pilatus O’nun hakkında ne dedi? 

C: «Ben bu adamda hiçbir suç görmüyorum.» dedi. [23:4] 

S: Hirodes İsa’yı niçin görmek istiyordu? 

C: Hirodes İsa’nın bir mucize gerçekleştirmesini görmek istiyordu. [23:8] 

S: İsa, Hirodes’in sorularına ne cevap verdi? 

C: Hiç cevap vermedi. [23:9] 

S: İsa Pilatus’a döndüğü zaman Pilatus kalabalığa İsa hakkında ne dedi? 

C: «Ben bu adamda hiçbir suç görmüyorum.» dedi. [23:14] 

S: Kalabalık Fısıh Bayramı için kimin hapisten bırakılmasını istiyordu? 

C: Katil olan Barabba’yı istiyorlardı. [23:18] 

S: Kalabalık İsa’ya ne yapılması gerektiğini bağırıyordu? 

C: «O’nu çarmıha ger! Çarmıha ger!» diye bağırıyorlardı. [23:21] 

S: Pilatus üçüncü kez kalabalığa İsa hakkında ne dedi? 

C: Pilatus, «O’nda ölüm cezasını gerektiren hiçbir suç bulmadım.» dedi. [23:22] 

S: Pilatus kalabalığın İsa’yı çarmıha germe talebini neden kabul etti? 

C: Çünkü onlar ısrarlı şekilde yüksek sesle bağırıyorlardı. [23:24] 

S: İsa’nın çarmıhını taşıyan ve arkasından yürüyen kimdi? 

C: İsa’nın çarmıhını Kireneli Simun taşıdı. [23:26] 

S: İsa Yeruşalimli kadınların O’nun için ağlamak yerine kimin için ağlamaları gerektiğini söyledi? 

C: Kendileri ve çocukları için ağlamaları gerekir. [23:28] 

S: İsa’yla birlikte kim çarmıha gerildi? 

C: Suçlu olan iki adam İsa’yla birlikte çarmıha gerildi. [23:32] 

S: İsa çarmıhtayken kendisini çarmıha gerenler için nasıl dua etti? 

C: «Baba, onları affet, çünkü ne yaptıklarını bilmiyorlar.» diye dua etti. [23:34] 

S: Halk, askerler ve suçlu adamlardan biri İsa’ya Mesih olduğunu iddia ettiğinden dolayı ne yapsın diye meydan okudular? 

C: Kendini kurtarsın diye O’na meydan okudular. [23:35,37,39] 

S: İsa’nın başı üzerindeki yaftada ne yazılıydı? 

C: «BU, YAHUDİLER’İN KRALI’DIR» diye yazılıydı. [23:38] 

S: Suçlu adamlardan ikincisi İsa’dan ne diledi? 

C: «Hükümranlığına geldiğinde beni hatırla!» dedi. [23:42] 

S: İsa, suçlu adamlardan ikincisine ne vaat etti? 

C: «Bugün benimle birlikte cennette olacaksın.» dedi. [23:43] 

S: İsa’nın ölümünden hemen sonra hangi mucizevi olaylar meydana geldi? 

C: Bütün ülkenin üzerine karanlık çöktü ve mabedin perdesi ortasından ikiye yırtıldı. [23:44-45] 

S: İsa’nın ölümünden sonra yüzbaşı İsa hakkına ne dedi? 

C: «Bu adam gerçekten sâlih biriydi. dedi». [23:47] 

S: İsa’nın ölümünden sonra Aramatyalı Yusuf ne yaptı? 

C: Pilatus’tan cesedini istedi ve onu mezara yatırdı. [23:52-53] 

S: İsa gömüldüğü zaman hangi gün başlamak üzereydi. 

C: Şabat Günü başlamak üzereydi. [23:54] 

S: Daha önce İsa’yla birlikte olan kadınlar Şabat Günü ne yaptılar? 

C: Tanrı’nın emrine göre dinlendiler. [23:56]