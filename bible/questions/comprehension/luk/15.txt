===== Luka 15 Çeviri Üzere Sorular =====


S: İsa’nın misalinde yüz koyunundan birini kaybeden çoban ne yapar? 

C: Doksan dokuzunu bırakır ve kaybolanı bulur, sonra onu geri getirir ve sevinir. [15:4-5] 

S: İsa’nın misalinde on gümü parasından birini kaybeden kadın ne yapar? 

C: Onu buluncaya kadar dikkatle arar, sonra arkadaşları ve komşularıyla birlikte sevinir. [15:8-9] 

S: Tek bir günahkâr tövbe ettiğinde gökte ne olur? 

C: Tanrı’nın melekleri önünde sevinç olur. [15:7,10] 

S: İsa’nın misalinde küçük oğul babasından ne rica etti? 

C: Miras olarak alacağım mal mülkü bana şimdi ver. [15:12] 

S: Küçük oğul mirasına ne yaptı? 

C: Müsrif hayat sürerek parasını çarçur etti. [15:13] 

S: Parası bittikten sonra küçük oğul geçimini nasıl sağladı? 

C: Başka bir adamın hizmetine girip domuzlarını güttü. [15:15] 

S: Aklı başına gelince küçük oğul ne yapmaya karar verdi? 

C: Babasına gidip günahını itiraf etmeye ve uşaklarından biri gibi hizmetine girmeye karar verdi. [15:18-19] 

S: Baba küçük oğlunun eve döndüğünü görünce ne yaptı? 

C: Koşup ona sarıldı ve öptü. [15:20] 

S: Baba küçük oğlu için hemen ne yaptı? 

C: Baba ona kaftan giydirdi, yüzük taktı, ayaklarına çarık giydirdi ve ziyafet verdi. [15:22-23] 

S: Küçük oğulun şerefinde verilen ziyafete büyük oğlun tepkisi neydi? 

C: O öfkelendi ve ziyafete gitmek istemedi. [15:28] 

S: Büyük oğul babasına neden şikayet etti? 

C: Büyük oğul, babasının kurallarına uymasına rağmen hiçbir zaman kendisiyle arkadaşlarına ziyafet yapmaları için bir oğlak bile vermediğinden şikayet etti. [15:29] 

S: Baba büyük oğulun şikayetine nasıl karşılık verdi? 

C: Baba ona, «Oğlum, sen her zaman yanımdasın, neyim varsa senindir.» dedi. [15:31] 

S: Baba küçük oğul için ziyafet vermenin neden doğru olduğunu söyledi? 

C: Çünkü küçük oğul kaybolmuştu ve bulundu. [15:32]