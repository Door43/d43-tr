===== Luka 09 Çeviri Üzere Sorular =====


S: İsa Onikiler’i ne yapmaya gönderdi? 

C: İsa onları Tanrı’nın Hükümranlığı’nı duyurmaya ve hastalara şifa vermeye gönderdi. [9:2] 

S: Hirodes bazı insanlardan İsa’nın kim olduğuna ilişkin üç mümkün açıklamasını duydu. Bunlar hangi açıklamalardı? 

C: Bazıları İsa’nın ölümden dirilen Vaftizci Yahya oluğunu, bazıları İlyas’ın göründüğünü, başkaları ise eski bir peygamberin dirildiğini söylüyorlardı. [9:7-8] 

S: Issız yerdeki o kalabalıkta İsa’yı izleyen kaç kişi bulunuyordu? 

C: Yaklaşık beş bin erkek vardı. [9:14] 

S: Şakirtlerin kalabalığı doyurmak için ne yemekleri vardı? 

C: Onların beş ekmekle iki balığı vardı. [9:13,16] 

S: İsa beş ekmekle iki balığı ne yaptı? 

C: Göğe baktı, ekmekleri kutsadı, böldü ve halka dağıtsınlar diye şakirtlerine verdi. [9:16] 

S: Artakalan parçalardan kaç sepet dolusu toplandı? 

C: Artakalan parçalardan on iki sepet dolusu toplandı. [9:17] 

S: İsa şakirtlerine kim olduğunu sorunca Petrus ne cevap verdi? 

C: Petrus, «Sen Tanrı’nın Mesihi’sin.» dedi. [9:20] 

S: İsa, ardından gelmek isteyen herkesin ne yapması gerektiğini söyledi? 

C: Kendini inkâr etmesi, her gün çarmıhını yüklenip İsa’yı izlemesi gerekir. [9:23] 

S: Dağda İsa’nın görünümüne ne oldu? 

C: O’nun yüzünün görünümü değişti ve elbiseleri bembeyaz ve göz kamaştırıcı oldu. [9:29] 

S: İsa’yla beraber kimler göründü? 

C: Musa ve İlyas İsa’yla beraber göründüler. [9:30] 

S: Onlara gölge salan buluttan gelen ses ne dedi? 

C: O ses, «Bu Benim seçilmiş Oğlum’dur. O’nu dinleyin.» dedi. [9:35] 

S: İsa cini kovmadan önce cin, o adamın oğlunu ne yapmaya mecbur ediyordu? 

C: Cin onu bağırmaya ve ağzından köpükler gelene dek şiddetle çırpınmaya mecbur ediyordu. [9:39] 

S: İsa şakirtlere ne dedi ki, şakirtler anlayamadılar? 

C: İsa onlara, «İnsanoğlu insanların eline teslim edilecek.» dedi. [9:44] 

S: İsa kimin şakirtler arasında en büyük olduğunu söyledi? 

C: İsa onların arasında en küçük olanın en büyük olduğunu söyledi. [9:48] 

S: İsa’nın göğe alınacağı gün yaklaşınca İsa ne yaptı? 

C: İsa Yeruşalim’e gitmeye karar verdi. [9:51] 

S: Tanrı’nın Hükümranlığı’na layık olmak için «sabanı tutmuş» olan insanın ne yapması gerekir? 

C: O insanın geriye bakmaması gerekir. [9:62]