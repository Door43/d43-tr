===== Luka 06 Çeviri Üzere Sorular =====


S: İsa’nın şakirtleri Şabat Günü Ferisilerin yasaya aykırı dedikleri hangi işi yapıyorlardı? 

C: Onlar buğday başaklarını koparıyor, avuçlarında ufalayıp yiyorlardı. [6:1] 

S: İsa, Şabat Günü’nde ne yapmanın caiz olduğunu belirleme yetkisine sahip olmasına sebep olan hangi unvanı taşıdığını iddia ediyordu? 

C: İsa «Şabat Gün’nün Efendisi» unvanı taşıdığını iddia ediyordu. [6:5] 

S: İsa eli sakat adama Şabat Günü şifa verdiğinde din bilginleriyle Ferisiler nasıl tepki gösterdiler? 

C: Onlar öfkelendiler ve İsa’ya ne yapabileceklerini konuştular. [6:11] 

S: İsa’nın dağda seçtiği on iki adam nasıl adlandırıldı? 

C: İsa onlara «havari» dedi. [6:13] 

S: İsa hangi kişilerin mutlu olduklarını söyledi? 

C: Yoksullar, aç olanlar, ağlayanlar ve İnsanoğlu’na bağlı olduklarından ötürü nefret edilen kişiler mutludurlar. [6:20-22] 

S: İsa’ya göre, böyle insanlar neden sevinip coşkuyla zıplamalılar? 

C: Çünkü göklerdeki büyük ödülleri olacak. [6:23] 

S: İsa, şakirtlerinin kendi düşmanlarına ve kendilerinden nefret edenlere nasıl davranmaları gerektiğini söyledi? 

C: Onlar kendi düşmanlarını sevmeli ve kendilerinden nefret edenlere iyilik yapmalıdırlar. [6:27,35] 

S: Yüceler Yücesi Baba, nankör ve kötü insanlara nasıl bir tutum sergiler? 

C: O onlara karşı sevecen ve merhametlidir. [6:35-36] 

S: İsa bizim kardeşimizin gözündeki çöpü çıkarmadan önce ne yapmamız gerektiğini söyledi? 

C: Öncelikle, ikiyüzlü olmamak için kendi gözümüzdeki merteği çıkarmamız gerekir. [6:42] 

S: İyi insanın yüreğindeki iyilik hazinesinden ne kaynaklanıyor? 

C: İyi insanın yüreğindeki iyilik hazinesinden kaynaklanan, iyiliktir. [6:45] 

S: Kötü insanın yüreğindeki kötülük hazinesinden ne kaynaklanıyor? 

C: Kötü insanın yüreğindeki kötülük hazinesinden kaynaklanan, kötülüktür. [6:45] 

S: Evini sağlam kaya üzerinde kuran adam İsa’nın sözlerine ne yapar? 

C: İsa’nın sözlerini işitir ve uygular. [6:47] 

S: Evini temelsiz kuran adam İsa’nın sözlerine ne yapar? 

C: İsa’nın sözlerini işitir, fakat uygulamaz. [6:49]