===== 1. Samuel 31 Çeviri Üzere Sorular =====


S: İsrailliler Filistlilerle savaştıkları zaman ne oldu?

C: İsrailliler Filistlilerin önünden kaçtılar, ölüp yere serildiler. [31:1]

S: Saul’un oğullarının başına ne geldi?

C: Filistliler onun oğullarını öldürdüler. [31:2]

S: Savaşta Saul’un başına ne geldi?

C: O Filistli okçular tarafından vuruldu ve acılar içinde kıvrandı. [31:3]

S: Saul acılar içinde kıvrandığı ve düşmanının gelip kendisiyle alay etmesinden korktuğu için silahtarından ne yapmasını rica etti?

C: Saul silahlarından kılıcını çekip kendisini öldürmesini rica etti? [31:4]

S: Silahtarının korkup onu öldürmediğini gören Saul ne yaptı?

C: Saul kılıcını çekip kendini üzerine attı. [31:4]

S: Silahtarı Saul’un öldüğünü görünce ne yaptı?

C: O da kendini kılıcının üzerine attı ve öldü. [31:5]

S: Vadinin öbür tarafında ve Şeria Irmağı’nın karşı yakasında oturan İsrailliler neden şehirlerini terk edip kaçtılar?

C: Onlar başka İsraillilerin kaçtığını, Saul’la oğullarının da öldüğünü gördükleri için kaçtılar.  [31:7]

S: Filistliler öldürülenleri soymak için geldiklerinde buldukları Saul’un cesediyle ne yaptılar?

C: Filistliler Saul’un başını kestiler ve cesedini Beytşean Şehri’nin suruna çaktılar. [31:9]

S: Yaveş-Gilat halkı Saul’un başına ne geldiğini duyunca savaşçıları ne yaptılar? 

C: Onlar Beytşean’a gittiler, Saul’la oğullarının cesetlerini Yaveş’e götürdüler ve orada yaktılar. [31:11-12]

S: Yaveş halkı Saul’la oğullarının kemikleriyle ne yaptılar?

C: Onlar kemiklerini Yaveş’teki bir ılgın ağacının altına gömdüler ve yedi gün oruç tuttular. [31:13]