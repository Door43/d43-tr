===== 1. Samuel 14 Çeviri Üzere Sorular =====


S: Saul’un oğlu Yonatan babasından neyi gizledi?

C: Yonatan’la silahtarı Filistlilerin karşı taraftaki ordugâhına geçeceklerdi. [14:1]

S: Saul’un yanındaki altı yüz adamın neden haberi yoktu?

C: Yonatan’ın Filistlilerin ordugâhına geçtiğinden haberi yoktu. [14:2-3]

S: Yonatan silahtarı olan uşağa ne önerdi?

C: Yonatan ona dedi ki, onlar Filistlilerin ordugâhına geçerlerse Yahve onlar için bir iş yaparak çok insanı kurtaracak. [14:6]

S: Silahtarı bu önerisine ne karşılık verdi?

C: Silahtarı Yonatan’ın bütün emirlerine itaat etmeye hazırdı ve onu yüreğinde olan her şeyi yapmaya teşvik etti. [14:7]

S: Yonatan’la silahtarı için Yahve’nin Filistlileri onların eline teslim ettiğine ilişkin alâmet ne olacak?

C: Filistliler Yonatan’la silahtarına kendilerinin yanına gelmelerini söylerlerse, bu Yahve’nin Filistlileri onların eline teslim ettiğine ilişkin alâmet olacak. [14:8-10]

S: Filistliler Yonatan’la silahtarına, «Buraya, yanımıza gelin, size bir şey göstereyeceğiz.» diye seslendikten sonra Yonatan silahtarına ne buyurdu?

C: Yonatan silahtarına ardından gelmesini buyurdu, çünkü Yahve onları İsrail’in eline vermişti. [14:11-12]

S: Yonatan’la silahtarının Filistlilerin ordugâhına yaptıkları saldırının sonucu neydi?

C: Yonatan’la silahtarı yirmi kadar adam öldürdüler. [14:13-14]

S: Benyamin Givası’nda Saul’un nöbetçileri büyük Filistli asker kalabalığının oraya buraya dağıldığını gördüklerinde Saul ne yaptı?

C: Saul halka aralarından kimin eksik olduğunu anlamak için saymasını söyledi ve onlar sayınca Yonatan’la silahtarının eksik olduklarını anladılar. [14:16-17]

S: Saul Rahip Ahiya’ya niçin Tanrı’nın efodunu getirmesini buyurdu?

C: Saul Rahip Ahiya’ya Tanrı’nın iradesini belirlemek için Tanrı’nın efodunu getirmesini buyurdu. [14:18-19]

S: Saul’la Yonatan’ın yanındaki İsraillilere kim katıldı?

C: Daha önce Filistlilerin yanında olan ve onlarla birlikte ordugâha giden İbraniler Saul’la Yonatan’ın yanındaki İsraillilere katıldılar. [14:21]

S: O gün İsrail’i kim kurtardı?

C: Yahve o gün İsrail’i kurtardı. [14:23]

S: İsrail’in aç adamlarının sıkılmasına ne sebep oldu?

C: Saul, akşama kadar yemek yiyen herkesin lanetli olacağına ilişkin halka ant içirmişti. [14:24]

S: Yonatan nasıl bilmeden andı bozdu?

C: Yonatan ormanda baldan yedi. [14:27]

S: Yonatan babasının içtiği andı nasıl eleştirdi?

C: Yonatan dedi ki, halk o baldan ve düşmanlarından yağmaladığı yiyeceklerden özgürce yeseydi, Filistlilerin yenilgisi daha ağır olurdu. [14:29-30]

S: İsrail halkı Filistlilerle savaştıktan sonra İsrail halkına karşı nasıl günah işledi?

C: İsrail halkı yağmaladıkları hayvanların etini kanıyla birlikte yediler. [14:33-34]

S: Saul’un, Filistlilerin peşinden koşmayı çok istemesine rağmen bunu yapmamasına ne sebep oldu?

C: O gün Tanrı’dan hiçbir cevap almamıştı. [14:37]

S: Saul İsrail’de bu günahın cezasını nasıl vereceğini söyledi?

C: Bu günahı işleyenin, öz oğlu Yonatan olsa bile, kesinlikle öldürüleceğini söyledi. [14:38-39]

S: Günah işleyen kişinin Yonatan olduğu nasıl belli oldu?

C: Kura çekme ile belli oldu. [14:42]

S: Yonatan nasıl ölümden kurtuldu?

C: İsrail halkı Yonatan’ın öldürülmesine engel oldular, çünkü Yonatan büyük zafer kazanmıştı. [14:45]

S: Saul İsrail halkına kralı olarak nasıl öncülük etti?

C: Saul yiğitçe savaşarak İsraillileri düşmanın yağmasından kurtardı. [14:47-48]