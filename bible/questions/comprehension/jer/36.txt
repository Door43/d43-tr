===== Yeremya 36 Çeviri Üzere Sorular =====


S: Yahve niçin Yeremya’nın O’nun sözlerini bir tomara yazmasını istedi?

C: Yahudalılar Yahve’yi dinlesinler ve O onların günahlarını affetsin diye Yahve Yeremya’nın O’nun sözlerini bir tomara yazmasını istedi. [36:1-3]

S: Yeremya Baruk’a ne buyurdu?

C: Yeremya Baruk’a şunu buyurdu ki, Baruk Yeremya’nın sözlerinin yazılı olduğu tomarı alıp Baruk’un ailesine ve Yahuda halkına okusun. [36:4-6]

S: Yeremya niçin Baruk’un tomarı okumasını istedi?

C: Yeremya halkın söz dinleyip kötü yollarından döneceğini ümit ediyordu. [36:7-8]

S: Yahve’nin şerefine ilan edilen oruç sırasında ne oldu?

C: Baruk Yeremya’nın sözlerini bütün halk duysun diye mabette okudu. [36:9-10]

S: Mikaya Baruk’un tomardan okuduğunu duyunca ne yaptı?

C: Saraydaki yazman odasına gitti. [36:12]

S: Önderler Mikaya’nın verdiği haberi duyunca ne yaptılar?

C: Yehudi’yi Baruk’a gönderdiler, o Baruk’u getirdi, sonra Baruk’a tomarı kendilerine okuttular. [36:11-13]

S: Baruk tomardan okuduktan sonra ne oldu?

C: Baruk’un okuduğunu duymuş olan insanlar korktular ve sözlerini krala bildirmeye karar verdiler. [36:16]

S: Baruk önderlere Yeremya’nın sözlerini tomara yazdığını söyledikten sonra Önderler ona ne öğüt verdiler?

C: Ona dediler ki, kendisi de Yeremya da gizlensinler ve nerede olduklarını kimseye bildirmesinler. [36:17-19]

S: Kral Yehudi’nin tomarı okumasına nasıl tepki gösterdi?

C: Kral Yehudi’nin okuduğu parçaları kesip ateşe atıyordu. [36:20-23]

S: Kralla kulları tomardaki sözlere uymayacaklarını nasıl gösterdiler?

C: Onlar korkmadılar ve giysilerini yırtmadılar. [36:24]

S: Birkaç kişi tomarı yakmaması için yakardığında kral ne yaptı?

C: Kral onları dinlemedi. [36:25]

S: Kral tomarı yaktıktan sonra Yahve Yeremya’ya ne buyurdu?

C: O, Baruk’a ilk tomardaki bütün sözleri yeni bir tomara yazdırmasını Yeremya’ya buyurdu. [36:27-29]

S: Yahve Yehoyakim’e ne yapacağını söyledi?

C: O, Yehoyakim’in soyundan hiç kimsenin kral olmamasını ve cesedini kimsenin gömmemesini sağlayacağını söyledi. [36:30-31]