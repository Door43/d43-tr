===== Yeremya 51 Çeviri Üzere Sorular =====


S: Yabancılar Babil’e ne yapacaklar?

C: Onlar gelip Babil’i yok edecekler. [51:1-2]

S: Babil’in ordusuna nasıl bir saldırı yapılacak?

C: Ona karşı aniden baskın düzenlenecek ve Babil’in askerlerinin zırhlarını kuşanmaya bile vakti olmayacak. Saldıranlar orduyu ve halkı yok edecekler. [51:3-4]

S: Yahve halkına ne hatırlatır?

C: Yahve onlara şunu hatırlatır ki, halkının günah etmesine rağmen O hâlâ onların Tanrısı’dır ve onları bırakmadı. [51:5]

S: Yahve İsrail halkına ne yapmasını buyurur?

C: Yahve halkına, Babil’in üzerine gelen cezadan kurtulmak için kaçmasını buyurur. [51:6]

S: Yahve Babil vasıtasıyla uluslara ne yaptı?

C: Yahve Babil vasıtasıyla ulusları sarhoş etti. [51:7]

S: Babil’e ne olacak?

C: Babil düşüp paramparça olacak. [51:7-8]

S: Babil iyileşemeyeceği için İsrailliler ne yapacaklar?

C: İsrailliler kendi ülkelerine dönecekler ve Siyon’da bulunan başkalarına Yahve’nin onları günahlarından dolayı affettiğini anlatacaklar. [51:9-10]

S: Babil Yahve’nin Yeruşalim’deki mabedini yıktığından dolayı kim Babil’e karşı savaşacak?

C: Med ve Pers orduları Babil’i yıkacaklar. [51:11]

S: Yahve Babil’in zenginlerine ne yapacağına söz verdi?

C: Yahve onlara karşı savaş narası atacak. Onların sonu geldi. [51:13-14]

S: Yahve kudreti, hikmeti ve anlayışı ile ne yaptı?

C: Yeryüzünü yarattı, yerleştirdi, gökleri de yaydı. [51:15]

S: Yahve seslenince ne olur?

C: O, yeryüzüne gök gürültüsü, yağmur, şimşek ve rüzgâr getirir. [51:15-16]

S: Put yapmak insanları tatmin eder mi?

C: Hayır, putlar onlar için hiçbir şey yapamaz. Onlar yararsızdır. [51:17-18]

S: İsrail’in Tanrısı kimdir?

C: Her şeyi yaratandır. Adı Yahve’dir. [51:19]

S: Tanrı Babil’i ne amaçla kullandı?

C: Krallıkları yok etmek, bütün erkeklerle kadınları, sürülerini, takımlarını, valilerini ve önderlerini darmadağın etmek için Babil’i kullandı. [51:20-23]

S: Yahve Babil halkına ne söyler?

C: Yahve halka Yeruşalim’de yaptıkları bütün kötülüğün karşılığını ödeteceğini söyler. [51:24]

S: Yahve, bütün dünyanın halklarını talan ettiğinden dolayı Babil’e ne yapacak?

C: Yahve Babil’i büsbütün yok edecek ve orada artık kimse yaşamayacak. [51:25-26]

S: Yeremya Med ve Pers uluslarına ne söylemelidir?

C: Bu ulusların ordularını toplayıp Babil’e saldırmaya hazırlanmaları gerekir. [51:27-28]

S: Yahve Babil’e karşı ne tasarlar?

C: Yahve Babil diyarını ıssız bir viraneye çevirmeyi tasarlar. [51:29]

S: Babilli askerler kendilerine karşı düzenlenen savaşa nasıl karşılık verecekler?

C: Askerler kalelerinde oturup şaşacaklar, çünkü kaçabilecekleri yerler kapanacak ve şehir ateşe verilecek. [51:30-32]

S: Yahve Babil’in ne gibi olduğunu söyler?

C: Babil hasat zamanında harman yeri gibidir. [51:33]

S: Yeruşalim halkı Yahve’nin Babil halkına ne yapmasını ister?

C: Onlar Yahve’nin Kral Nebukadnessar’dan çektikleri acıların aynısını Babillilere çektirmesini isterler. [51:34-35]

S: Yahve İsraillilere ne cevap verir?

C: Yahve onların davasını savunacak, Babil’den öç alacak; onun ırmağını kurutacak ve onu kimsenin yaşamayacağı bir çöle çevirecek. [51:36-37]

S: Yahve Babil halkına ne yapacak?

C: O başka tür ziyafet hazırlayacak, onların hepsi şarapla sarhoş olup boğazlanacaklar. [51:39-40]

S: Babil ne tür yer olacak?

C: Babil bütün uluslar arasında virane olacak. [51:41]

S: Yahve ilâh Bel’e ne yapacak?

C: Yahve Bel’i cezalandıracak, Babil halkının Bel’e verilmiş sunuları geri vermesini sağlayacak ve Babil surları yıkılacak. [51:43-44]

S: Yahve Babil’deki halkına ne buyurur?

C: Kaçıp ülkedeki bütün zorbalıklardan canlarını kurtarmalarını buyurur. [51:45-46]

S: Yer ve gök neye sevinecek?

C: Yer ve gök kuzeyden gelen ordunun Babil’i darmadağın etmesine sevinecek. [51:48-49]

S: Yeremya İsrail halkına ne buyurur?

C: Onlar Babil’den çıksınlar, Yeruşalim’e dönsünler ve Yahve’ye yönelsinler. [51:50]

S: İsrailliler Yahve’nin evi hakkında ne duymuşlardı?

C: Yabancıların Yahve’nin evini kutsal yerlerine girdiklerini duymuşlardı. [51:51]

S: Yahve ne yapacağını halka bildirir?

C: Babil’i yok etmek için orduları göndereceğini onlara bildirir. [51:52-53]

S: İnsanlar Babil’den ne duyuyorlar?

C: Yahve Babil’i yok ederken acı çığlığı duyuyor. [51:54-56]

S: Ulusların Babil uğruna yapmaya çalıştıkları her şeye ne olacak?

C: Her şey boşuna olacak. [51:58]

S: Kralı Sidkiya’nın baş görevlisi kimdi?

C: Baş görevlisi Seraya’ydı. [51:59]

S: Yeremya tomarın içinde ne yazdı?

C: Yeremya Babil’in başına gelecek bütün felaketleri yazdı. [51:60]

S: Tomara ne yazıldı?

C: Yahve Babil’in yıkılacağını, içinde kimsenin yaşamayacağını, kalıcı olarak çöle dönüşeceğini ilan etti. [51:62]

S: Yeremya Seraya’ya ne buyurdu?

C: Yeremya Seraya’ya Babil’e varınca tomara yazılmış bütün sözleri okumasını, sonra tomarı bir taşa bağlayıp Fırat’a fırlatmasını buyurdu. [51:61, 63]

S: Seraya tomarı niçin Fırat’a fırlatmalıydı?

C: O, tomarı Fırat’a fırlattığında halk anlayacaktı ki, Yahve’nin başına getireceği felaket yüzünden Babil bu tomar gibi batacaktır. [51:63-64]