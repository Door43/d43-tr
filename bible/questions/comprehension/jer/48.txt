===== Yeremya 48 Çeviri Üzere Sorular =====


S: Yahve Moav’a ilişkin ne der?

C: Şehirler viraneye çevrilecek, Moav’ı kimse onurlandırmayacak ve düşmanları onu ulus olarak yok etmeye çalışacak. [48:1-2]

S: İnsanlar neden feryat edecek, ağlayacak, bağıracaklar?

C: Çünkü Moav yıkıldı. [48:3-5]

S: Kemoş, rahipleri ve önderleri niçin sürgün edilecekler?

C: Onlar kendi uygulamalarına ve servetlerine güveniyorlardı. [48:7]

S: Yahve, Moav’daki şehirlere ne olacağını söyler?

C: Onların hepsi yok edilecek, kimse kurtulamayacak. [48:8]

S: Onların şehirlerine ne olacak?

C: Onlar viran olacak, içinde kimse yaşamayacak. [48:9]

S: Yahve O’nun için Moavlıları öldürmeyen herkese ne yapacak?

C: Yahve onu lanetleyecek. [48:10]

S: Yahve, Moavlılara ne olacağını söyler?

C: O, Moavlılara saldırıp onları yok etsinler diye düşmanlarını göndereceğini söyler. [48:11-12]

S: Yahve, Moav ülkesine ne olacağını söyler?

C: O, yakında yıkılacaktır. [48:15-16]

S: Moav yıkıldıktan sonra çevresinde yaşayan insanlar ne yapmalıdırlar?

C: Onlar Moav için dövünmelidirler, çünkü onların kudreti kırıldı. [48:17]

S: Divon ve Aroer şehirlerinde yaşayan halk gururlanmak yerine ne yapmalıdır?

C: Onlar kendilerine saldırıldığını fark etmeli ve kaçıp kurtulan insanlar onların gözünden kaçmamalıdır. Moav darmadağın olduğu için feryat etmeli, dövünmeli, yardım için haykırmalıdır. [48:18-20]

S: Moav ülkesindeki bütün şehirler ne cezaya uğradılar?

C: Yahve çok şehri cezalandırdı. Moav’ın boynuzu kesildi, kolu kırıldı. [48:21-25]

S: Moavlılar Yahve’ye karşı güçlü olduklarını düşündüler, ama Yahve onlar için ne yapacak?

C: Yahve Moav’ı yargılayacak ve düşmanları onlara gülecekler. [48:26-27]

S: Moav’da yaşayanlar gururları yüzünden ne yapmalıdırlar?

C: Şehirleri terk edip kayalardaki uçurumlarda konaklamalıdırlar. [48:28-29]

S: Yahve neden Moav’da yaşayanlar için feryat ediyor, üzüntüyle haykırıyor ve ağlıyor?

C: Yahve feryat ediyor, çünkü Moav’ın küstah konuşması boşunadır. [48:30-32]

S: Yahve Moav’a ne yaptı?

C: Kutlamalarını, sevinçlerini yok etti. [48:33]

S: Yahve kendi ilâhlarına kurban sunan ve buhur yakan Moav halkına ne yapmayacağını söyler?

C: O bu insanlardan kurtulacak. [48:35]

S: Kîr-Hereset halkı, zenginliği uçup gittiği için üzüntüsünü nasıl gösteriyor?

C: Onlar saçını sakalını kesecekler, ellerini kesip yaralayacaklar, bellerine çul saracaklar. [48:36-37]

S: Damlarda, meydanlarda niçin hep ağlayış vardır?

C: Çünkü Yahve Moav’ı kimsenin beğenmediği bir kap gibi kırdı. [48:38-39]

S: Yahve Keriyot’un ele geçirilmesinin ne gibi olacağını söyler?

C: O, kurbanını yakalayan kartal gibi çabuk olacak. Düşman kaleleri alacak, askerler korkacaklar. [48:40-41]

S: Yahve Moav’ı nasıl yıkacak?

C: Yahve halkın dehşete düşmesini, çukurlara, tuzaklara yakalanmasını sağlayacak. [48:42-44]

S: İnsanlar neden yalnız Heşbon şehrine kadar kaçabilecekler?

C: Çünkü Heşbon’da yanan ateş övünen Moavlıların hepsini yakıp yok edecek. [48:45]

S: Yeremya, Moavlılara ne olacağını söyler?

C: Moavlılar yok olacak, oğulları ve kızları tutsak alınıp başka ülkelere gönderilecek, ama bir gün Yahve onların kendi ülkelerine geri dönmelerine izin verecek. [48:46-47]