===== Yeremya 37 Çeviri Üzere Sorular =====


S: Sidkiya’yı kim kral etti?

C: Nebukadnessar onu kral etti. [37:1]

S: Kral Sidkiya, Yahve’nin sözlerini ilan eden Yeremya’ya nasıl tepki gösterdi?

C: Sidkiya Yahve’nin sözlerini dinlemedi. [37:1-2]

S: Kral Sidkiya ve Sefanya Yeremya’dan ne yapmasını istediler?

C: Onlar için Yahve’ye dua etmesini istediler. [37:3]

S: Kildaniler (Babilliler) Yeruşalim’i neden terk ettiler?

C: Onlar Mısır’dan çıkan firavunun ordusundan kurtulmak istediler. [37:5]

S: Firavunun ordusu niçin Mısır’dan çıkıyordu?

C: Onlar Kildanilerle savaşıp Yahuda halkına yardım edeceklerdi. [37:7]

S: Firavunun ordusu Mısır’a döndükten sonra Yahve Yeremya’ya ne söyledi?

C: Kildanilerin dönüp şehri yakacaklarını söyledi. [37:6-10]

S: Yeremya niçin Yeruşalim’den ayrıldı?

C: O, belirli topraklardan payını almak üzere oradan ayrıldı. [37:11-12]

S: Yiriya Yeremya’nın ne yaptığını düşündü?

C: Yiriya Yeremya’nın Kildanilerin (Babillilerin) tarafına geçtiğini düşündü. [37:13]

S: Yeremya Yiriya’ya Kildanilerin tarafına geçmediğini söyleyince Yiyira ne yaptı?

C: Yiriya Yeremya’yı önderlere götürdü, onlar da Yeremya’yı dövüp hapishaneye koydular. [37:14-15]

S: Kral Sidkiya Yeremya’ya Yahve’den bir söz olup olmadığını sorduğunda Yeremya ona ne cevap verdi?

C: Yeremya Sidkiya’ya dedi ki, Yahve Sidkiya’yı Babil Kralı’nın eline teslim edecek. [37:16-17]

S: Yeremya niçin Yazman Yonatan’ın evine dönmek istemedi?

C: Orada öleceğinden korkuyordu. [37:18-20]

S: Kral Sidkiya Yeremya’nın dileğine karşılık ne yaptı?

C: O, kullarına Yeremya’yı muhafız avlusuna kapatmalarını buyurdu. [37:21]