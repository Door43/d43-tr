===== Romalılar 04 Çeviri Üzere Sorular =====


S: İbrahim ne yapsaydı övünmeye hakkı olurdu?

C: İbrahim kendi işleriyle aklansaydı övünmeye hakkı olurdu. [4:2]

S: Kutsal yazılar İbrahim’in aklanması hakkında ne diyor?

C: Kutsal yazılar İbrahim’in Tanrı’ya iman ettiğini ve bu sayede aklanmış sayıldığını diyor. [4:3]

S: Tanrı hangi kişileri aklar?

C: Tanrı tanrısızları aklar. [4:5]

S: Davut Peygamber’e göre, insan Tanrı tarafından ne vesileyle bereketlenir (mutlu olur)?

C: Davut Peygamber’e göre, günahları affedilmiş ve Rab tarafından sayılmayan insan bereketlenir (mutlu olur). [4:6-8]

S: İbrahim sünnet olmadan önce yoksa sünnet olduktan sonra imanı ile aklandı?

C: İbrahim sünnet olmadan önce imanı ile aklandı. [4:9-10]

S: İbrahim hangi insan gruplarının babasıdır?

C: İbrahim, ister sünnetli isterse sünnetsiz olan, iman eden herkesin babasıdır. [4:11-12]

S: İbrahim’le soyuna imanla aklanma vasıtasıyla ne vaat edildi?

C: İbrahim’le soyuna dünyanın mirasçısı olacakları vaat edildi. [4:13]

S: İbrahim’e verilen vaat Yasa vasıtasıyla gerçekleşseydi ne söz konusu olurdu?

C: Bu vaat Yasa vasıtasıyla gerçekleşseydi iman boş ve vaat geçersiz olurdu. [4:14]

S: Bu vaat ne sebeple iman vasıtasıyla verildi?

C: Bu vaat lütfa dayansın ve kesin olsun diye iman vasıtasıyla verildi. [4:16]

S: Pavlus Tanrı’nın hangi iki işi yaptığını söylüyor?

C: Pavlus Tanrı’nın ölülere hayat verdiğini ve var olmayanı var ettiğini söylüyor. [4:17]

S: Hangi dışsal şartlar İbrahim’in birçok milletin babası olacağına dair Tanrı’nın vaadine inanmasını zorlaştırdı?

C: Tanrı İbrahim’e vaadini verdiğinde İbrahim neredeyse yüz yaşındaydı ve Sara’nın rahmi ölüydü. [4:18-19]

S: Bu dışsal şartlarda bile İbrahim Tanrı’nın vaadine nasıl karşılık verdi?

C: İbrahim Tanrı’ya güvendi ve imansızlık edip şüphe etmedi. [4:18, 20]

S: İbrahim’in tarihçesi kimin için yazıldı?

C: İbrahim’in tarihçesi hem kendisinin yararına hem de bizim yararımıza yazıldı. [4:23-24]

S: Biz Tanrı’nın bizim için ne yapmış olduğuna inanıyoruz?

C: Biz inanıyoruz ki, Tanrı İsa’yı ölümden diriltti ve İsa bizim günahlarımız için ölüme teslim edilip aklanmamız için diriltildi. [4:25]