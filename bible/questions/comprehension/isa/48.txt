===== Yeşaya 48 Çeviri Üzere Sorular =====


S: Yakup evi ne adla anıldı ve kimin soyundan geldi?

C: Onlar İsrail adıyla anıldılar ve Yahuda’nın soyundan geldiler. [48:1]

S: İsrail neyi doğrulukla, içtenlikle yapmaz?

C: İsrail doğrulukla, içtenlikle Yahve’nin adıyla ant içmez ve İsrail’in Tanrısı’na yakarmaz. [48:1]

S: İsrail’in inatçı olduğunu bilen Yahve ne yaptı?

C: Yahve olup bitenleri çok önceden bildirdi, onları ansızın yaptı ve onlar gerçekleştiler. [48:3-4]

S: Bunları İsrail’e önceden bildirmekle Yahve neyi önlemeye çalıştı?

C: Yahve İsrail’in çöyle demesini önlemek istiyordu: «Bunları yapan putlarımdır!» ya da «Olmalarını buyuran oyma putum veya dökme putumdur!» [48:5]

S: Yahve neden öfkesini geciktirecek ve İsrail’i yok etmekten kendini tutacaktır?

C: Yahve bunu adı uğruna yapacaktır. [48:9]

S: Yahve İsrail’i nasıl arıttı?

C: Onları sıkıntı ocağında arıttı. [48:10]

S: Yahve kimi ve ne amaçla çağırdı?

C: Yahve müttefikini Babil’e karşı tasarladığını yerine getirmeye çağırdı. [48:14-15]

S: İsrail Yahve’nin emirlerine uysaydı ne olurdu?

C: Emirlere uysalardı, esenlikleri, gönençleri ırmak gibi, kurtuluşları denizin dalgaları gibi akardı. Soyları kum gibi, rahimden çıkanları kum taneleri gibi sayısız olurdu. Adları O’nun karşısından kesilip atılmazdı, silinmezdi. [48:18-19]

S: Hangi haber dünyanın dört bucağına yayılmalıdır?

C: Şu haber: «Yahve kulu Yakup’u kurtardı.» [48:20]

S: Yahve kimlere esenlik olmayacağını söyledi?

C: Yahve kötülere esenlik olmayacağını söyledi. [48:22]