===== Yeşaya 14 Çeviri Üzere Sorular =====


S: Yahve İsrail’e ne yapacak?

C: Yahve İsrail’i yine seçecek ve kendi topraklarına yerleştirecek. [14:1]

S: İsraillilerle birlikte İsrail topraklarına kimse gidecek mi?

C: Yabancılar da Yakup evine katılıp onlara bağlanacak. [14:1]

S: Kim İsraillileri topraklarına geri götürecek?

C: Uluslar onları geri götürecekler. [14:2]

S: İsrail evi kendisini tutsak eden uluslara ne yapacak?

C: İsrail evi onları erkek ve kadın köle olarak sahiplenecek. Onlar kendilerini tutsak edenleri tutsak edecekler. [14:2]

S: Yahve İsrail’e acıdan, sıkıntıdan ve ağır işten rahat vereceği gün ne olacak?

C: Onlar Babil Kralı’nı alaya alarak ezgi söyleyecekler. [14:3-4]

S: Halkı ezene ne oldu?

C: Halkı ezenin sonu geldi. [14:4]

S: Babil Kralı ne yapmıştı?

C: Halka gazapla vurdukça vurdu. Ulusları öfkeyle, dinmeyen zulümle yönetti. [14:6]

S: Dünyanın ölü kralları Babil Kralı’na ne diyecekler?

C: Onlar şöyle diyecekler: «Sen de bizim gibi güçsüz oldun...» ve «Haşmetin Şeol’a indirildi...» [14:10-11]

S: Seherin oğluna ne oldu?

C: O, gökten düştü ve yere yıkıldı. [14:12]

S: Seherin oğlu yüreğinde ne söyledi?

C: O, tahtını Tanrı’nın yıldızlarından daha yükseğe koyacağını ve kendimi Yüceler Yücesi Tanrı’ya eşit kılacağını söyledi. [14:13-14]

S: Babil Kralı neden başka ulusların kralları gibi gömülmeyecek?

C: O, ülkesini harap edip halkını katlettiği için onlar gibi gömülmeyecek. [14:20]

S: Ordular Rabbi Yahve, Babil’e karşı ne ilan eder?

C: «Onlara karşı harekete geçeceğim,» diye ilan eder; sonra da, «Babil’in adını, soyunu ve gelecek kuşaklarını dünyadan sileceğim.» der. [14:22]

S: Ordular Rabbi Yahve kendi ülkesindeki Asurlulara ilişkin ne ant içti?

C: O, Asurluları kendi ülkesinde ezeceğini ve dağlarında çiğneyeceğini söyledi. [14:25]

S: Filist’e karşı ne bildirildi?

C: Filist sevinmesin, çünkü Yahve Filist’in kökünü kıtlıkla kurutacak ve Filist’in sağ kalanlarının hepsini öldürecek.  [14:29-30]

S: Siyon’un temelini kim attı?

C: Yahve Siyon’un temelini attı. [14:32]

S: Yahve’nin halkının düşkünleri Siyon’da ne bulacaklar?

C: Yahve’nin halkının düşkünleri Siyon’da sığınak bulacaklar. [14:32]