===== Yeşaya 43 Çeviri Üzere Sorular =====


S: Yahve İsrail’le ilgilenmesi ve ilişki kurması hakkında genel olarak ne dedi?

C: Yahve onlara dedi ki, korkmasınlar, çünkü O onları kurtardı. Onların O’nun olduğunu, ateşte, ırmaklarda, sularda hep onlarla olacağını söyledi. İsrail’in O’nun gözünde özel, değerli olduğunu ve İsrail’i sevdiğini söyledi. [43:1-5]

S: Yahve İsrail için fidye ve karşılık olarak ne verdi?

C: O, İsrail’in fidyesi olarak Mısır’ı, ona karşılık Kûş’u ve Seva’yı verdi. [43:3]

S: Yahve İsrail’in soyuna ne yapacağını söyledi?

C: Yahve onları doğudan getireceğini, batıdan toplayacağını söyledi. Oğullarımı uzaktan, kızlarımı dünyanın uzak yerlerinden getireceğini söyledi. [43:5-6]

S: Yahve oğullarının ve kızlarının doğudan ve batıdan toplanacağını niçin önceden bildirdi ve onlara olup bitenleri bildirdi?

C: Yahve bunu yaptı, öyle ki, onlar O’nu tanısınlar, O’na iman etsinler ve O’nun Tanrı olduğunu anlasınlar. [43:10]

S: Yahve’den başka bir tanrı veya kurtarıcı var mıdır?

C: Yahve’den önce bir tanrı olmadı, O’ndan sonra da olmayacak. O Yahve’dir ve O’ndan başka kurtarıcı yoktur. [43:10-11]

S: Bizi Tanrı’nın elinden kim kurtarabilir?

C: Bizi Tanrı’nın elinden kimse kurtaramaz. [43:13]

S: Yahve kimin için Babil üzerine bir ordu gönderdi ve Babillilerin sevincini ağıta çevirerek hepsini sürgün olarak indirdi?

C: Yahve bunu İsrail uğruna yaptı. [43:14]

S: Yahve daha önce neleri yapmıştı ki, onlara bunları hatırlamamalarını veya üzerinde durmamalarını buyurur?

C: Yahve denizde geçit, azgın sularda yol açmıştı. Atlarla savaş arabalarını, yiğit savaşçılarla orduyu yola çıkarmıştı. Onlar birlikte düşmüş, kalkamaz olmuş, fitil gibi bastırılıp söndürülmüşlerdi. [43:16-17]

S: Yahve hangi yeni şeyi yapmak üzere olduğunu söyledi?

C: Yahve, çölde yol, kurak topraklarda ırmaklar yapacağını söyledi. Kır hayvanları, çakallarla deve kuşları O’nu onurlandıracak, çünkü seçtiği halkın içmesi için çölde su, kurak yerlerde ırmaklar sağladı. [43:19-20]

S: Yahve’nin kendisi için yarattığı bu halk -İsrail halkı- Yahve için ne yapmadı?

C: İsrail Yahve’ye yakarmadı. O’nu aramaya gayret etmedi. Ona yakmalık sunu olarak koyun getirmedi ve kurbanlarıyla O’nu onurlandırmadı. [43:22-24]

S: İsrail Yahve’ye ne yaptı?

C: İsrail günahlarıyla Yahve’ye yük oldu ve kötülükleriyle O’nu usandırdı. [43:24]

S: Yahve niçin İsrail’in suçlarını siler ve günahlarını anmaz?

C: Yahve bunu kendi uğruna yapar. [43:25]

S: Yahve neden kutsal yerin görevlilerini murdar edecek, Yakup’u bütünüyle yıkıma, İsrail’i rezilliğe teslim edecek?

C: Çünkü onların ilk atası günah işledi, sözcüleri de Yahve’ye karşı suç işlediler. [43:27-28]