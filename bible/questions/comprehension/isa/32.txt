===== Yeşaya 32 Çeviri Üzere Sorular =====


S: Sâlih kral ve adil önderler ne gibi olacaklar?

C: Onlar rüzgara karşı bir sığınak, fırtınaya karşı bir barınak, kuru yerde akarsular, çorak yerde gölge salan büyük bir kaya gibi olacaklar. [32:2]

S: Bir kral doğrulukla hüküm sürdüğünde ve önderler adaletle yönettiğinde ne olacak?

C: Görenlerin gözleri kapanmayacak, dinleyenlerin kulakları dikkatli olacak. Düşüncesizler anlayış ve dikkatle düşünecekler, kekeme açık seçik, akıcı konuşacak. Artık budalaya onurlu, yalancıya ilkeli denmeyecek. [32:3-5]

S: Budala ne yapar?

C: Budala saçmalar, yüreği tanrısız, kötü işler tasarlar, o Yahve’ye karşı yanlış şeyler söyler. [32:6]

S: Yalancı ne yapar?

C: Kötü yöntemler uygular. Yoksuları yalan ile yok etmek için kötü düzenler tasarlar. [32:7]

S: Onurlu kişiye ne olacak?

C: Onurlu kişi yaptığı onurlu işlerle yakta kalır. [32:8]

S: Tasasızca yaşayan kadınlara ne buyrulur?

C: Onlara kalkmaları, Yeşaya’nın sesini dinlemeleri, titremeleri, güzel giysilerinizi çıkarmaları, soyunup bellerine çul sarmaları buyrulur. [32:9-11]

S: Bir yıl kadar sonra ne olacak?

C: Bağ bozumu olmayacak. [32:10]

S: Halkının topraklarına, saraya ve kalabalık şehre ne olacak?

C: Topraklarda çalı ve diken bitecek, saray ıssız kalacak, kalabalık kent terk edilecek. [32:13-14]

S: Bu perişan durum ne kadar sürecek?

C: Ta ki yukarıdan Ruh dökülene, çöl meyve bahçesine, meyve bahçesi de ormana dönene kadar sürecek. [32:15]

S: Doğruluğun işi ve sonucu ne olacak?

C: Doğruluğun işi esenlik, doğruluğun sonucu da sürekli huzur ve güven olacaktır. [32:17]

S: Kim mutlu olacak?

C: Bütün suların kenarında tohum ekenlere, öküzünü, eşeğini otlamaya gönderenlere ne mutlu! [32:20]