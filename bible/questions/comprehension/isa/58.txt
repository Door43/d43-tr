===== Yeşaya 58 Çeviri Üzere Sorular =====


S: Yahve Yakup evine ne bildirdi?

C: O, Yakup evine isyanını ve günahlarını bildirdi. [58:1]

S: Yakup evini Yahve’yi nasıl aradı?

C: Onlar adaleti uygulayan ve Tanrısı’nın yasasını bırakmayan bir ulus gibi O’nu aradılar. [58:2]

S: Yakup evi kendini alçaltması ve oruç tutması konusunda Yahve’nin karşısında ne şikâyette bulundu?

C: Onlar kendini alçalttıkları ve oruç tuttukları zaman Yahve’nin onları görmediğinden, fark etmediğinden şikâyet ettiler. [58:3]

S: Yahve Yakup evine nasıl karşılık verdi?

C: Yahve dedi ki, onlar oruç tuttuklarında keyiflerine bakar ve işçilerini ezerlerdi. Ayrıca oruçları kavgayla, çekişmeyle, kötü yumruklaşmayla biterdi. [58:3-4]

S: Yahve’nin seçtiği oruç nasıldır?

C: Yahve’nin seçtiği oruç, kötülük zincirlerini açmak, boyunduruk bağlarını çözmek, ezilenleri özgürlüğe kavuşturmak, her boyunduruğu kırmak, ekmeğini açla paylaşmak, yoksulları, evsizleri evlerine almak, çıplakları giydirmek ve kendi akrabalarından gizlenmemektir. [58:6-7]

S: Yakup evi Yahve’nin seçtiği şekilde oruç tutsaydı ne olacaktı?

C: Işıkları tan gibi ağaracak, şifaları çabuk gerçekleşecek, doğrulukları önlerinden gidecek, Yahve’nin yüceliği artçıları olacaktı. O zaman feryat edip yardıma çağıracaklardı ve Yahve, «İşte buradayım.» diyecekti. [58:8-9]

S: Yakup evi boyunduruğu, suçlayan parmağı, kötü konuşmayı kendi ortasından kaldırır, aç olanlara yiyecek sağlar, sıkıntı içinde olanların ihtiyaçlarını karşılarsa, Yahve ne yapacaktı?

C: Onlar bu işleri yaparlarsa Yahve her zaman onlara yol gösterecek, canlarının kurak yerlerini doyuracak ve kemiklerini güçlendirecekti. [58:9-11]

S: Yakup evi Şabat Günü’nde dilediğini yapmazsa, Şabat Günü’ne zevkli, Yahve’nin işlerine kutsal ve onurlu derse, ne olacaktı?

C: Onlar bunu yaparsa Yahve’den zevk alırlardı ve Yahve onları yeryüzünün yüksek yerlerine çıkarır, ataları Yakup’un mirasıyla doyururdu. [58:13-14]