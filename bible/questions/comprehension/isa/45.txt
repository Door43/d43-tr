===== Yeşaya 45 Çeviri Üzere Sorular =====


S: Bu bölümde Rab’bin meshettiği kişi kimdir?

C: Bu bölümde Yahve Koreş için meshettiğim kişi der. [45:1]

S: Yahve niçin Koreş’in elinden tutar?

C: Yahve Koreş’in önünde uluslara baş eğdirmek, kralları silahsızlandırmak, bir daha kapanmayacak kapılar açmak için Koreş’in elinden tutar. [45:1]

S: Yahve neden Koreş’in önünce gidip dağları düzleyecek, tunç kapıları kıracak, demir sürgülerini parçalayacak ve karanlığın hazinelerini, gizli yerlerde saklı zenginlikleri ona verecek?

C: Koreş kendisini çağıranın İsrail’in Tanrısı Yahve olduğunu bilsin diye Yahve bunları yapacak. [45:3]

S: Yahve kimin uğruna Koreş’i adıyla çağırdı?

C: Yahve bunu kulu Yakup, seçtiği İsrail uğruna yaptı. [45:4]

S: Koreş Yahve’yı tanıyor mu?

C: Hayır, Koreş Yahve’yi tanımıyor. [45:4-5]

S: Yahve’den başka Tanrı var mı?

C: Hayır, Yahve’den başka Tanrı yoktur. [45:5,6,14,18,21,22]

S: Kim ışığı biçimlendirdi, karanlığı yarattı, esenliği getirir ve felaketi yaratır?

C: Bütün bunları yapan Yahve’dir. [45:7]

S: Kurtuluşu yaratan kimdir?

C: Kurtuluşu yaratan Yahve’dir. [45:8]

S: Yahve kendini yaratanla çekişeni neye benzetir?

C: O, kendini yaratanla çekişeni, çömlekçiye, «Ne yapıyorsun?» diyen çömlek parçasına; babasına, «Dünyaya ne getirdin?» diyene; ya da bir kadına, «Ne biçim şey doğurdun?» diyene benzetir. [45:9-10]

S: Koreş Yahve için ne yapacak?

C: O Yahve’nin şehrini kuracak; Yahve’nin sürgün olan halkının ücret ya da rüşvet alınmaksızın geri dönmesini sağlayacak. [45:13]

S: Kim utanç içinde yürüyecek?

C: Put yağanlar utanç içinde yürüyecekler. [45:16]

S: İsrail’in kurtuluşu ne zamana kadar sürecek?

C: Yahve İsrail’i sonsuz kurtarışla kurtaracak. [45:17]

S: Yahve yeryüzünü ne diye biçimlendirdi?

C: Yahve, üzerinde yaşansın diye onu biçimlendirdi. [45:18]

S: Kim bilgisizdir?

C: Oyma putlar taşıyan ve kurtaramayan ilâhlara dua edenler bilgisizdirler. [45:20]

S: Yahve kimin üzerine ant içer?

C: Yahve kendi üzerine ant içer. [45:23]

S: Her dil neye ant içecek?

C: Her dil şöyle ant içecek: «Kurtuluş ve güç yalnız Yahve’dedir!» [45:24]

S: Bütün İsrail’in soyuna ne olacak?

C: Bütün İsrail soyu Yahve’de aklanacak ve O’nunla iftihar edecek. [45:25]