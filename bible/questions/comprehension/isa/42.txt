===== Yeşaya 42 Çeviri Üzere Sorular =====


S: Yahve kulu için ne yaptığını söyler?

C: Yahve kulunu seçtiğini, ondan razı olduğunu ve Ruhu’nu onun üzerine koyduğunu söyledi. [42:1]

S: Yahve’nin kulunun yapacağı ve yapmayacağı bazı şeyler nelerdir?

C: O’nun kulu uluslara adaleti ulaştıracak. Bağırıp çağırmayacak, sokakta sesini yükseltmeyecek. Ezilmiş kamışı kırmayacak, tüten fitili söndürmeyecek. Zayıflamayacak, cesaretini yitirmeyecek. [42:1-4]

S: Yahve kendini nasıl tarif eder?

C: Gökleri yaratıp geren; yeryüzünü seren, içindekilere yaşam veren; oradaki insanlara soluk, orada yaşayanlara hayat veren olarak kendini tarif eder. [42:5]

S: Yahve’nin seçtiği kulunun yapmasını istediği bazı şeyler nelerdir?

C: Yahve kulunu halka ahit, uluslara ışık yapacak; öyle ki, o, kör gözleri açsın, tutsakları zindandan, karanlıkta oturanları hapishaneden özgür kılsın. [42:6-7]

S: Yahve neyi kimseyle paylaşmayacağını söyler?

C: O izzetini bir başkasıyla paylaşmayacağını, övgülerini oyma putlara bırakmayacağını söyler. [42:8]

S: Yahve kendisini oyma putlarla nasıl karşılaştırır?

C: Oyma putların aksine, Yahve’nin önceden bildirdikleri gerçekleşti. [42:8-9]

S: Yahve daha çok yüceliğini göstermek için ne yapacağını söyledi?

C: O dedi ki, yeni olayları bildirecek. Bunlar ortaya çıkmadan önce onlara duyuracak. [42:9]

S: Yahve’ye yeni bir ezgi söylemek, O’nu ilahilerle övmek kime emredildi?

C: Denizlere açılanlar, denizlerdeki her şey, kıyılar ve onlarda oturanlar, çöl ve şehirler, Kedar’ın oturduğu köyler, Sela’da oturanlar Yahve’ye ezgi söylemeli, O’nu ilahilerle övmeli, O’nu yüceltmelidir.
[42:10-12]

S: Yahve düşmanlarına ne yapacak?

C: Yahve onlara gücünü gösterecek. [42:13]

S: Yahve körler için ne yapacak?

C: O, körleri bilmedikleri yoldan getirecek; bilmedikleri yollarda onlara kılavuz olacak. Onların önünde karanlığı ışığa, engebeleri düzlüğe çevirecek ve onları bırakmayacak. [42:16]

S: Putlara güvenenlere ve dökme putlara, «İlâhlarımız sizsiniz.» diyenlere ne olacak?

C: Onlar geri döndürülüp büsbütün utandırılacaklar. [42:17]

S: Sağırlara ve körlere ne emredilir?

C: Sağırlara işitmeleri, körlere de bakıp görmeleri emredilir. [42:18]

S: Yahve onlara neden dinlenmeyi ve görmeyi emreder?

C: O onlara dinlemeyi ve dinlemeyi emreder, çünkü onlar pek çok şey gördükleri halde anlamadılar; kulakları açık olduğu halde onlardan kimse bir şey işitmedi. [42:20]

S: Yahve halkın durumunu nasıl anlattı?

C: Yahve dedi ki, bu halk yağmalanmış, soyulmuş bir halktır; hepsi deliklere, hapishanelere kapatılmışlardır; yağmalanmaktalar ve kurtaran yoktur. [42:22]

S: Yakup’u soyguncuya, İsrail’i yağmacıya kim teslim etti?

C: Onları teslim eden Yahve’dir. [42:24]

S: Yahve Yakup’u soyguncuya, İsrail’i yağmacıya neden teslim etti?

C: Yahve onları teslim etti, çünkü onlar Yahve’ye karşı günah işlediler, O’nun yolunda yürümek istemediler,   Yasası’na uymayı reddettiler. [42:24]

S: İsrail savaşın şiddetini üzerlerine kimin yağdırdığını ve neden bunu yaptığını anladı mı?

C: Hayır! Onların çevresinde ateş vardı, ama onlar bunun farkında değillerdi; onları ateş yaktı, ama onlar buna aldırmadılar. [42:25]