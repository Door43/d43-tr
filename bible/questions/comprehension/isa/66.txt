===== Yeşaya 66 Çeviri Üzere Sorular =====


S: Göğü ve yeri yaratan kimdir?

C: Yahve bütün bunları kendi eliyle yarattı. [66:1-2]

S: Yahve ne tür kişiye değer verir?

C: Yahve alçakgönüllü, ruhu ezik olan, O’nun sözünden titreyen kişiye değer verir. [66:2]

S: Kendi yollarını seçen, iğrençliklerinden hoşlanan kişilere Yahve ne yapacak?

C: Yahve onların korktuklarını başlarına getirecek. [66:3-4]

S: Yahve’nin sözünden titreyen kişilere kardeşleri ne yaparlar?

C: Yahve’nin sözünden titreyen kişilerin kardeşleri onlardan nefret eder ve onları dışlar. [66:5]

S: Şehirden ve mabetten ne ses geldi?

C: Şehirden savaş gürültüsü sesi, düşmanlarına hak ettikleri karşılığı veren Yahve’nin sesi geldi. [66:6]

S: Yeruşalim’i seven herkes neden onunla birlikte sevinmeli, sevinçten coşmalıdır?

C: Biz Yeruşalim’le birlikte sevinmeli ve onun için coşmalıyız, çünkü biz onun memelerini emip doyacağız; memeleri bizi teselli edecek; kana kana içip onun yüce bolluğundan zevk alacağız. [66:10-11]

S: Yahve Yeruşalim’in üzerine ne yaymak üzeredir?

C: Yahve Yeruşalim’in üzerine ırmak gibi akan bolluğu, taşkın akarsu gibi ulusların servetini yaymak üzeredir. [66:12]

S: Yahve insanlığı neyle yargılayacak?

C: Ateş ve kılıçla yargılayacak. [66:16]

S: Yahve niçin bütün ulusları, dilleri bir araya toplayacak?

C: Yahve bütün ulusları, dilleri bir araya toplayacak, öyle ki, onlar gelip yüceliğini görsünler ve sağ kalanlardan bazısı uluslarına dönüp uluslar arasında Yahve’nin yüceliğini ilan etsinler. [66:18-19]

S: Yahve’nin yüceliği o uluslara ilan edildikten sonra onlar ne yapacaklar?

C: Onlar bütün uluslardan İsrail’in kardeşlerini Yahve’ye sunu olarak getirecekler. [66:19-20]

S: İnsanlar aydan aya, Şabat Günü’nden Şabat Günü’ne ne yapacaklar?

C: Aydan aya, Şabat Günü’nden Şabat Günü’ne bütün insanlar gelip Yahve’ye tapınacaklar. [66:23]

S: Yahve’ye başkaldıran kişilerin cesetlerine ne olacak?

C: Onları kurt yiyecek ve ateş yakacak. [66:24]