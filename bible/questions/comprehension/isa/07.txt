===== Yeşaya 07 Çeviri Üzere Sorular =====


S: Ahaz kimdi?

C: Ahaz Uzziya oğlu, Yahuda Kralı’ydı. [7:1]

S: Ahaz’ın günlerinde hangi krallar Yahuda’daki Yeruşalim’e çıkıp saldırdılar?

C: Aram Kralı Resin’le Remalya oğlu İsrail Kralı Pekah Yeruşalim’e çıkıp saldırdılar. [7:1]

S: Ahaz ve halkı Aram’ın Efrayimlilerle müttefik olduğunu duyunca nasıl tepki verdiler?

C: Ahaz ve halkı bunu duyunca yürekleri titredi. [7:2]

S: Yahve Yeşaya’ya ne yapmasını buyurdu?

C: Yahve Yeşaya’ya oğluyla birlikte Ahaz’ı karşılamaya çıkmasını buyurdu. [7:3]

S: Yahve Yeşaya’ya Ahaz’a ne söylemesini buyurdu?

C: Yahve Ahaz’a sakin olmasını, Resin’le Remalya’dan korkmamasını buyurdu. Bu adamlar Ahaz için kötü şeyler tasarladılar, ama bu tasarı gerçekleşmeyecekti. [7:4-7]

S: Yahve Ahaz’a Efrayim hakkında ne dedi?

C: Yahve Ahaz’a şöyle dedi: «Altmış beş yıl içinde Efrayim paramparça edilip halk olmaktan çıkacak.» [7:8]

S: Yahve Ahaz’a imanı güçlü olmazsa ne olacağını söyledi.

C: Ahaz’ın imanı güçlü olmazsa, Ahaz güvenlikte kalamayacak. [7:9]

S: Rab Ahaz’a Yahve’den bir alâmet istemesini söylediğinde Ahaz O’na ne karşılık verdi?

C: Ahaz, «İstemeyeceğim ve Yahve’yi sınamayacağım.» dedi. [7:12]

S: Yeşaya Ahaz’a Rab’bin ne alâmet göndereceğini söyler?

C: Alâmet şu olacak: kız gebe kalıp bir oğul doğuracak ve adını İmmanuel koyacak. Çocuk kötüyü reddedip iyiyi seçecek yaşa gelmeden önce Efrayim ve Aram toprakları ıssız kalacak. [7:14-16]

S: Yeşaya Yahve’nin kimi Ahaz’a saldırtacağını söyledi?

C: Yeşaya Ahaz’ya dedi ki, Yahve Asur Kralı’nı ona ve halkına saldırtacak. [7:17]

S: Asur Kralı ne yapacaktı?

C: Asur Kralı Ahaz’ın başındaki saçları, bedenindeki kılları ve sakalını tıraş edecekti. [7:20]

S: Ülkeye ne olacaktı?

C: Ülke dikenli çalılarla dolacak, sığırın gezindiği ve davarın çiğnediği yer olacak. [7:23-25]