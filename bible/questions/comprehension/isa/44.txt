===== Yeşaya 44 Çeviri Üzere Sorular =====


S: Yahve neden Yakup’a ve Yeşurun’a korkmamalarını söyledi?

C: Yahve bunu dedi, çünkü O onların soyunun üzerine Ruhu’nu ve çocuklarına bereketini dökmek üzeredir. [44:2-3]

S: Biri Yahve’ye O’ndan başka tanrı olduğunu nasıl kanıtlayabilirdi?

C: Bunu Yahve’ye kanıtlamak için Yahve’nin ezeli halkını var ettiğinden beri olup bitenleri O’na anlatmalı ve bundan sonra olacakları bildirmeliydi. [44:7]

S: Yahve putlara biçim verenler hakkında ne der?

C: Yahve der ki, onlar bir hiçtir, değer verdikleri nesneler de değersizdir ve onlar utandırılacaklar. [44:9]

S: Kim bir ilâha biçim verir veya değersiz bir put yapar?

C: Sadece insan olan ustalar değersiz bir put yaparlar. [44:10-11]

S: Bir marangoz putu yapmaya nasıl başlar?

C: O, sedir ağaçları keser veya palamut ya da meşe ağaçları seçer. [44:14]

S: İnsan kestiği ağacın ahşabıyla ne yapar?

C: İnsan onun bir kısmını ısınmak, ekmek pişirmek, et kızartmak için yakıt (odun) olarak kullanır, öbür kısmındansa bir put, bir ilâh yapar, onun önünde yere kapanır, ona tapınır ve dua eder. [44:14-17]

S: Put yapıp tapınanlar anlayıştan, bilgiden yoksun oldukları, gözleri kör, yürekleri katı olduğu için kendilerine hangi iki soruyu sorarlar?

C: Birincisi, onlar ahşabın öbür kısmından tapınmak için iğrenç bir şey yapmalı mı diye kendilerine sormazlar. İkincisi, onlar bir odun parçasının önünde yere kapanmanın makul olup olmadığını kendilerine sormazlar. [44:19]

S: Yakup ve İsrail neyi hatırlamalıdır?

C: Onlar Yahve’den başka Tanrı olmadığını, putların değersiz olduğunu, onarı yapanların ve onara tapınanların da aldatılmış ve kör olduklarını ve utandırılacaklarını hatırlamalıdırlar. [44:8-20]

S: Yakup ve İsrail bunları neden hatırlamak zorundalar?

C: Onlar bunları hatırlamak zorundalar, çünkü Yahve onlara biçim verdi, onlar Yahve’nin kulları ve Yahve onları unutmayacak. Üstelik, Yahve onların günahlarını ve isyanlarını sildi. [44:21-22]

S: Göklere, dağlara, ormana ve her ağaca neden ezgi söylemeleri emredilir?

C: Onlara ezgi söylemeleri emredilir, çünkü Yahve Yakup’u kurtardı ve İsrail’de izzetini gösterecektir. [44:23]

S: Yahve fallara ve falcılara ne yapar?

C: Yahve falları boşa çıkarır ve falcıları rezil eder. [44:25]

S: Yahve kulu ve ulakları için ne yapar?

C: Yahve kulunun sözlerini yerine getiren ve ulaklarının öğüdünü gerçekleştirir. [44:26]

S: Yahve Yeruşalim ve Yahuda şehirleri hakkında ne söyledi?

C: O dedi ki, Yeruşalim’in içinde oturulacak, Yahuda şehirleri yeniden kurulacak ve O yıkıntılarını onaracak. [44:26]

S: Yahve Koreş ve ne yapacağı hakkında ne söyledi?

C: Yahve Koreş’e, «O çobanımdır, her istediğimi yerine getirecek, Yeruşalim için ‘Yeniden kurulsun!’, mabet için ‘Temeli atılsın!’ diyecek.» dedi. [44:28]