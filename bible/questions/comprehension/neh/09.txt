===== Nehemya 09 Çeviri Üzere Sorular =====


S: İsrail halkı toplanıp oruç tutar, beline çul sararak başları üzerine toprak dökerken ne yapıyordu?

C: Halk günahlarını ve atalarının yaptığı kötülükleri itiraf ediyor, Yahve’nin Yasa Kitabı’ndan okuyor, secde kılıyor ve Yahve’ye feryat ediyordu. [9:1-4]

S: Halk Yahve hakkında ne diyordu?

C: Halk Yahve’nin tek Rab olduğunu, gökleri, yeryüzünü, denizleri ve içlerindeki her şeyi yarattığını diyordu. [9:5-6]

S: Halk Avram’la ilgili olarak Yahve hakkında daha ne söyledi?

C: Halk dedi ki, Yahve Avram’ı seçmiş, adını İbrahim olarak değiştirmiş, yüreğini sadık bulmuş ve toprağı onun soyuna vermek için ahdini onunla yapmıştı. [9:7-8]

S: Halk Yahve’nin onlara verdiği vaadi nasıl yerine getirdiğini söyledi?

C: Halk Yahve’nin nasıl atalarını Mısır’dan çıkardığını, firavuna ve halkına karşı mucizeler, harikalar yarattığını ve atalarını Kızıldeniz’de kurtardığını anlattı. [9:9-10]

S: Halk Yahve’nin Kızıldeniz’de İsrailliler için ne yaptığını anlattı?

C: Yahve denizi yardı, öyle ki, onlar kuru topraktan geçip gitsinler, sonra da Yahve denizi onları kovalayanların üzerine döndürdü. [9:11]

S: Onlar Yahve’nin İsraillileri daha nasıl kayırdığını anlattılar?

C: Yahve gündüzün bir bulut sütunu ve geceleyin bir ateş sütunu vasıtasıyla onlara yol gösterdi ve Sina Dağı’nda onlara emirler verdi. [9:12-13]

S: Halk Yahve’nin atalarına daha ne sağladığını söyledi?

C: Yahve onlara kutsal Şabat Günü’nü bildirdi, gökten ekmek verdi, kayadan su çıkardı, onlara vadettiği ülkeyi mülk edinmelerini buyurdu. [9:14-15]

S: Onlar İsraillilerle soylarının nasıl davrandığını ve Tanrı’nın nasıl tepki gösterdiğini söylediler?

C: İsrailliler saygısız ve inatçıydı, dinlemeyi reddettiler, başkaldırdılar, köleliklerine dönmek için bir önder seçtiler, fakat Tanrı onları bırakmadı. [9:16-19]

S: Halk Tanrı’nın çölde kırk yıl atalarını nasıl beslediğini söyledi?

C: Yahve onları eğitmek için Ruhu’nu verdi, onlara yiyecek ve su sağladı; giysileri eskimedi, ayakları şişmedi. [9:20-21]

S: Halk atalarının çölde olmasından sonra neyin değiştiğini söyledi?

C: Halk dedi ki, Yahve onların ailelerini çoğalttı, onlara vadettiği ülkeye girip onu mülk edinmelerini buyurdu ve Kenanlılara boğun eğdirdi. [9:23-24]

S: İsrailliler Tanrı’nın vadettiği ülkeyi mülk edindikten sonra nasıl yaşadılar?

C: İsrailliler ülkeyi ele geçirdiler, oradaki her şeye sahip oldular ve Tanrı’nın iyiliğinden zevk aldılar. [9:25]

S: Halk, ataları itaatsiz olup Yahve’ye karşı başkaldırdıktan sonra Yahve’nin onlara ne yaptığını söyledi?

C: Yahve onları düşmanlarına teslim etti ve düşmanları onlara acı çektirdi. [9:26-27]

S: İsrailliler Tanrı’ya feryat ettiklerinde Tanrı yüce merhametinden ötürü onlar için ne yaptı?

C: Tanrı onları defalarca düşmanlarından kurtardı, çünkü onlar tekrar tekrar kötülük yapar, düşmanlarına teslim edilir, merhamet için Tanrı’ya feryat eder, sonra da yine Tanrı’nın emirlerine uymayı reddederdi. [9:27-29]

S: İsraillilerle ataları kötülük yaptıklarından, Yahve’nin yasasını çiğnediklerinden, uyarılarına kulak vermediklerinden ötürü başlarına ne geldi?

C: İsrailliler kendi krallığında köle oldular ve ürünlerinin çoğunu Yahve’nin onların başına getirdiği krallara vermek zorunda kaldılar. [9:34-37]

S: İsrailliler bu büyük sıkıntı yüzünden ne yaptılar?

C: İsrailliler Yahve’yle kesin bir yazılı ahit yaptılar. [9:38]