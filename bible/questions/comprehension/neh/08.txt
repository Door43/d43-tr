===== Nehemya 08 Çeviri Üzere Sorular =====


S: Halk yedinci ayın birinci gününden ayın sonuna kadar niçin toplanıyordu?

C: Halk Yasa Kitabı’nı dinlemek için toplanıyordu. [8:1-3, 18]

S: Yasa Kitabı’nı dinlemek için kimler toplanıyordu?

C: Erkekler, kadınlar ve anlayabilecek herkes bunu dinlemek için toplanıyordu. [8:2-3]

S: Tanrı’nın Yasa Kitabı’nı kim okudu?

C: Ezra, yanındakiler ve Levililer onu okudular. [8:5, 7-8]

S: Ezra, yanındakiler ve Levililer niçin kitabı yorumlayıp anlamını açıklamak zorundaydılar?

C: Halkın okunanları anlamasını sağlamak için yorumlayıp anlamını açıklamak zorundaydılar. [8:7-8]

S: Nehemya, Ezra ve Levililer niçin halka büyük sevinçle kutlamasını ve yas tutup ağlamamasını emrettiler?

C: Onlar halka yas tutup ağlamak yerine kutlamasını emrettiler, çünkü o gün Tanrıları Yahve için kutsal bir gündü ve onlar kendilerine bildirilen sözleri anlamışlardı. [8:9-12]

S: Boy başları, rahipler ve Levililer Ezra’dan öğrenmek için toplandıklarında ne öğrendiler?

C: Yahve’nin İsrail halkına yedinci ayda kutlanan bayram sırasında çardaklarda yaşamasını emrettiğini öğrendiler. [8:13-14]

S: Halka çardaklar yapıp yedinci ayda orada oturma emri verildiğinde ne oldu?

C: Halk emre uydu. [8:15-17]

S: İsrail halkı Yahve’nin bu bayramı kutlama emrine sn kez ne zaman uydu?

C: Bu bayram son kez Nun oğlu Yeşu’nun döneminde kutlanmıştı. [8:17]