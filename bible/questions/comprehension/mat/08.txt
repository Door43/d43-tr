===== Matta 8 Çeviri Üzere Sorular =====

S: Neden İsa, şifa bulan cüzamlının rahibe gidip Musa’nın emrettiği sunuyu sunması gerektiğini söyledi?

C: İsa, şifa bulan cüzamlının, tanıklık için rahibe gitmesi gerektiğini söyledi. [8:4]

S: Yüzbaşı İsa’ya felç olan uşağından söz ettiğinde İsa ne yapacağını söyledi?

C: İsa yüzbaşının evine gidip uşağına şifa vereceğini söyledi. [8:7]

S: Neden yüzbaşı İsa’nın evine girmesine gerek olmadığını söyledi?

C: Yüzbaşı, İsa’nın kendisinin evine girmesine layık olmadığını ve İsa’nın tek söz söylemesiyle uşağına şifa verebileceğini söyledi. [8:8]

S: İsa yüzbaşını nasıl övdü?

C: İsa, İsrail’de bile bu yüzbaşı kadar büyük imana sahip olan birini bulmadığını söyledi. [8:10]

S: İsa kimlerin göklerin hükümranlığında sofraya oturacaklarını söyledi?

C: İsa batıdan ve doğudan birçoklarının gelip göklerin hükümranlığında sofraya oturacaklarını söyledi. [8:11]

S: İsa kimlerin ağlayış ve diş gıcırtısı olan dışarıdaki karanlığa atılacaklarını söyledi?

C: İsa hükümranlığın çocuklarının dışarıdaki karanlığa atılacaklarını söyledi. [8:12]

S: İsa Petrus’un evine geldiğinde kime şifa verdi?

C: İsa Petrus’un evine geldiğinde Petrus’un kaynanasına şifa verdi. [8:14-15]

S: İsa’nın bütün cinlilere, hastalara şifa vermesi ile Yeşaya’nın hangi peygamberliği yerine geldi?

C: Yeşaya’nın «Ağrılarımızı O taşıdı ve hastalıklarımızı O yüklendi.» peygamberliği yerine geldi. [8:17]

S: İsa O’nu izlemek isteyen din bilginine yaşam tarzı hakkında ne söyledi?

C: İsa daimi evinin olmadığını söyledi. [8:20]

S: Bir şakirt İsa’dan gidip babasını gömmesine izin vermesini rica ettiğinde İsa ne dedi?

C: İsa o şakirde kendisini izlemesini ve ölüleri gömme işini ölülere bırakmayı emretti. [8:21-22]

S: Denizde büyük fırtına koptuğunda İsa ne yapıyordu?

C: Denizde büyük fırtına koptuğunda İsa uyuyordu. [8:24]

S: Şakirtler ölümden korktukları için İsa’yı uyandırdıkları zaman İsa onlara ne dedi?

C: İsa şakirtlerine, «Neden korkuyorsunuz, ey kıt imanlılar?» dedi. [8:26]

S: Neden ortalık sütliman olduktan sonra şakirtler İsa’ya hayran oldular?

C: Şakirtler İsa’ya hayran oldular, çünkü rüzgârlar ve deniz O’na itaat ettiler. [8:27]

S: İsa Gadaralıların memleketine geldiği zaman nasıl adamlar O’nu karşıladılar?

C: Çok azgın cinli iki adam İsa’yı karşıladı. [8:28]

S: O adamlar vasıtasıyla İsa’ya seslenen cinlerin endişesi neydi?

C: Cinler, İsa’nın belirtilmiş zamandan önce onlara işkence çektirmek için geldiğinden dolayı endişeleniyorlardı. [8:29]

S: İsa cinleri çıkardığında ne oldu?

C: İsa cinleri çıkardığında cinler bir domuz sürüsüne girdiler ve domuzlar denize atlayıp helak oldu. [8:32]

S: Halk İsa’yla görüşmek için şehirden çıktığında İsa’nın ne yapması için yalvardı?

C: Halk İsa’nın o yöreden uzaklaşması için yalvardı. [8:34]
