===== Matta 13 Çeviri Üzere Sorular =====

S: İsa’nın ekici misalinde yol kenarına düşen tohumlara ne oldu?

C: Yol kenarına düşen tohumları kuşlar yedi. [13:4]

S: İsa’nın ekici misalinde kayalık yere düşen tohumlara ne oldu?

C: Kayalık yere düşen tohumlar hemen filiz verdi, ama güneşten kavrulup öldü. [13:5-6]

S: İsa’nın ekici misalinde dikenli çalılara düşen tohumlara ne oldu?

C: Dikenli çalılara düşen tohumların filizleri dikenlerce boğuldu. [13:7]

S: İsa’nın ekici misalinde iyi toprağa düşen tohumlara ne oldu?

C: İyi toprağa düşen tohum -bazısı yüz, bazısı altmış, bazısı otuz kat- ürün verdi. [13:8]

S: Yeşaya’nın peygamberliği insanların duydukları ve gördükleri halde ne yapmayacaklarını anlatmaktadır?

C: Yeşaya’nın peygamberliği insanların duydukları halde anlamayacaklarını, gördükleri halde idrak etmeyeceklerini anlatmaktadır. [13:14]

S: İsa’yı duyan, fakat anlamayan kişilerin sorunu neydi?

C: İsa’yı duyan, fakat anlamayan kişilerin yüreği duygusuz, kulakları ağır, gözleri kapalı idi. [13:15]

S: Ekici misalinde yol kenarına düşen tohum nasıl bir kişiyi simgeler?

C: Yol kenarına düşen tohum, hükümranlıkla ilgili sözü duyan, ama anlamayan ve kötü olanın onun yüreğine ekilen sözü söküp attığı kişiyi simgeler. [13:19]

S: Ekici misalinde kayalık yere düşen tohum nasıl bir kişiyi simgeler?

C: Kayalık yere düşen tohum sözü, duyar duymaz sevinçle kabul eden, fakat zulme uğrayınca hemen sendeleyip düşen kişiyi simgeler. [13:20-21]

S: Ekici misalinde dikenli çalılara düşen tohum nasıl bir kişiyi simgeler?

C: Dikenli çalılara düşen tohum, sözü duyan ama dünya kaygıları ve zenginliğin aldatıcılığının sözü boğduğu kişiyi simgeler. [13:22]

S: Ekici misalinde iyi toprağa düşen tohum nasıl bir kişiyi simgeler?

C: İyi toprağa düşen tohum, sözü duyan ve anlayan ve sonuçta ürün veren kişiyi simgeler. [13:23]

S: Deliceler misalinde kim tarlaya delice ekti?

C: Düşman tarlaya delice ekti. [13:28]

S: Mal sahibi, uşaklarına delice ve buğday ile ilgili ne emretti?

C: Mal sahibi, uşaklarına her ikisinin hasat zamanına kadar birlikte büyümesine izin vermelerini, en sonunda deliceleri yakmak için, buğdayı ise ambarına yığmak için toplamalarını emretti. [13:30]

S: İsa’nın hardal tohumu misalinde küçücük hardal tohumuna ne olur?

C: Hardal tohumu bahçe bitkilerinden büyük bir ağaç olur ve kuşlar gelip onun dallarında barınır. [13:31-32]

S: İsa, göklerin hükümranlığının mayaya nasıl benzediğini söyledi?

C: İsa, göklerin hükümranlığının üç ölçek una karıştırılan ve sonunda hamuru kabartan mayaya benzediğini söyledi. [13:33]

S: Deliceler misalinde iyi tohumu eken kimdir, tarla nedir, iyi tohum kim, deliceler kim, delice eken kişi kimdir?

C: İyi tohumu eken İnsanoğlu’dur, tarla dünyadır, iyi tohum hükümranlığın oğulları, deliceler kötü olanın oğulları, delice eken kişi iblistir. [13:37-39]

S: Deliceler misalinde biçiciler kimlerdir ve hasat neyi simgeler?

C: Biçiciler meleklerdir ve hasat dünyanın sonunu simgeler. [13:39]

S: Dünyanın sonunda kötülük yapanlara ne olur?

C: Dünyanın sonunda kötülük yapanlar kızgın ocağa atılırlar. [13:42]

S: Dünyanın sonunda doğru kişilere ne olur?

C: Dünyanın sonunda doğru kişiler güneş gibi parlayacaklar. [13:43]

S: İsa’nın misalinde, tarlada göklerin hükümranlığını simgeleyen define bulan adam ne yapar?

C: Define bulan adam varını yoğunu satar ve o tarlayı alır. [13:44]

S: İsa’nın misalinde, göklerin hükümranlığını simgeleyen çok değerli bir inci bulan adam ne yapar?

C: Çok değerli bir inci bulan adam varını yoğunu satar ve o inciyi alır. [13:45-46]

S: Balık ağı misali, dünyanın sonunda olacak olayları nsıl anlatır?

C: Ağdaki işe yaramaz şeyler iyi olanlarından ayrılıp dışarı atıldığı gibi dünyanın sonunda kötü kişiler doğru kişilerden ayrılıp kızgın ocağa atılacaklar. [13:47-50]

S: İsa’nın kendi memleketindeki halk O’nun öğretişini duyunca ne dedi?

C: Halk, «Bu adamın bilgeliği ve mucizeleri nereden geliyor?» dedi. [13:54]

S: İsa, peygamberin kendi memleketinde ne olduğunu söyledi?

C: İsa, peygamberin kendi memleketinde saygı görmediğini söyledi. [13:57]

S: İsa’nın kendi memleketindeki halkın imansızlığı yüzünden ne oldu?

C: İsa halkın imansızlığı yüzünden kendi memleketinde fazla mucize yapmadı. [13:58]
