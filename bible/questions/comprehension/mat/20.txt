===== Matta 20 Çeviri Üzere Sorular =====

S: Toprak sahibi, sabah erkenden tuttuğu işçilerle ne kadar ücrete anlaştı?

C: Toprak sahibi, sabah erkenden tuttuğu işçilerle günlüğü bir dinara anlaştı. [20:1-2]

S: Toprak sahibi, saat üçte, altıda, dokuzda ve on birde tuttuğu işçilerle ne kadar ücrete anlaştı?

C: Toprak sahibi onlara haklarını vereceğini söyledi. [20:4-7]

S: Saat on birde işe başlayan işçiler ne kadar ücret aldılar?

C: Saat on birde işe başlayan işçiler bir dinar aldılar. [20:9]

S: Sabah erkenden işe başlayan işçiler neden şikayet ettiler?

C: Bütün gün çalıştıkları halde bir saat çalışanlarla aynı ücreti aldıklarından şikayet ettiler. [20:11-12]

S: Toprak sahibi o işçilerin şikayetine nasıl karşılık verdi?

C: Toprak sahibi sabah erkenden işe başlayan işçilere anlaştıkları bir dinar ücreti verdiğini ve başkalarına da aynı ücreti vermenin onun arzusu ve hakkı olduğunu söyledi. [20:13-15]

S: İsa şakirtlerine, Yeruşalim’e çıkarken hangi olaylardan önceden bahsetti?

C: İsa şakirtlerine, başçı rahipler ve din bilginlerinin eline teslim edileceğini, ölüme mahkûm edileceğini, çarmıha gerileceğini ve üçüncü gün dirileceğini söyledi. [20:17-19]

S: Zebedi oğullarının annesinin İsa’dan ne dileği vardı?

C: O kendi iki oğlunun İsa’nın Hükümranlığı’nda biri sağında diğeri solunda oturması için emretmesini istiyordu. [20:20-21]

S: İsa, Hükümranlığı’nda sağında ve solunda oturacak kişileri Kimin belirlediğini söyledi?

C: İsa, Baba’nın o yerleri seçtiği kişiler için hazırladığını söyledi. [20:23]

S: İsa, şakirtleri arasında birinin nasıl büyük olabileceğini söyledi?

C: İsa, büyük olmak isteyen herkesin hizmetkârı olması gerektiğini söyledi. [20:26]

S: İsa ne amaçla geldiğini söyledi?

C: İsa, hizmet etmeye ve canını birçokları için fidye olarak vermeye geldiğini söyledi. [20:28]

S: İsa yoldan geçerken yolun kenarında oturan iki kör adam ne yapıyordu?

C: İki kör adam, «Ey Efendimiz, Davut Oğlu, bize merhamet et!» diye bağırıyordu. [20:30]

S: Neden İsa iki kör adama şifa verdi?

C: İsa iki kör adama acıdığı için şifa verdi. [20:34]
