===== Matta 26 Çeviri Üzere Sorular =====

S: İsa, iki gün sonra hangi Yahudi bayramının olacağını söyledi?

C: İsa, iki gün sonra Fısıh Bayramı’nın olacağını söyledi. [26:2]

S: Başçı rahipler ve ihtiyarlar başrahibin sarayında ne için düzen kurdular?

C: İsa’yı hileyle yakalayıp öldürmek için düzen kurdular. [26:4]

S: Başçı rahipler ve ihtiyarlar neden korkuyorlardı?

C: İsa’yı bayramda öldürseler halkın ayaklanacağından korkuyorlardı. [26:5]

S: Kadın pahalı yağı İsa’nın başına döktüğünde şakirtler buna nasıl tepki gösterdiler?

C: Şakirtler kızdılar ve neden yağın satılmadığını ve parasının yoksullara verilmediğini bilmek istediler. [26:6-9]

S: İsa o kadının niçin kendisine yağ döktüğünü söyledi?

C: İsa o kadının kendisini gömülmeye hazırlamak için O’na o yağı döktüğünü söyledi. [26:12]

S: Yahuda İskariyot, İsa’yı başçı rahiplerin eline vermesi karşılığında ne kadar para aldı?

C: Yahuda İskariyot, İsa’yı başçı rahiplerin eline vermesi karşılığında otuz gümüş para aldı. [26:14-15]

S: İsa akşam yemeğinde şakirtlerinden biri hakkında ne dedi?

C: İsa dedi ki, şakirtlerinden biri kendisine ihanet edecek. [26:21]

S: İsa, kendisine ihanet edecek olan kişi hakkında ne söyledi?

C: İsa’ya ihanet edecek olan kişi hiç doğmasaydı, kendisi için daha iyi olurdu. [26:24]

S: Yahuda İsa’ya ihanet edecek kişi olup olmadığını sorduğunda İsa ona ne cevap verdi?

C: İsa ona, «Söylediğin gibidir.» diye cevap verdi. [26:25]

S: İsa, ekmeği alıp kutsadığı, böldüğü ve şakirtlerine verdiği zaman ne dedi?

C: İsa, «Alın, yiyin. Bu, bedenimdir.» dedi. [26:26]

S: İsa bunun ardından şakirtlerine verdiği kâse hakkında ne söyledi?

C: İsa, bu kâsenin birçoklarının günahlarının affedilmesi için akıtılan ahit kanı olduğunu söyledi. [26:28]

S: İsa, Zeytin Dağı’nda şakirtlerinin hepsinin o gece ne yapacağını söyledi?

C: İsa, onların hepsinin o gece kendisinden ötürü sendeleyip düşeceğini söyledi. [26:30-31]

S: Petrus asla sendeleyip düşmeyeceğini söyleyince İsa onun o gece ne yapacağını söyledi?

C: İsa, Petrus’un o gece horoz ötmeden önce kendisini üç kez inkar edeceğini söyledi. [26:33-34]

S: İsa, Petrus ve Zebedi’nin iki oğlundan kendisi dua ederken ne yapmalarını rica etti?

C: İsa onlardan orada kalıp kendisiyle birlikte uyanık durmalarını rica etti. [26:37-38]

S: İsa duasına Baba’dan ne diledi?

C: İsa, mümkünse bu kâsenin kendisinden uzaklaştırılmasını diledi. [26:39]

S: İsa duadan döndüğünde havariler ne yapıyorlardı?

C: İsa duadan döndüğünde havariler uyuyorlardı. [26:40,43,45]

S: İsa, kendi iradesine rağmen ne olsun diye dua etti?

C: İsa, kendi iradesine rağmen, Baba’nın iradesi olsun diye dua etti. [26:39,42]

S: İsa kaç kez şakirtleri bırakıp dua etmeye gitti?

C: İsa, üç kez şakirtleri bırakıp dua etmeye gitti. [26:39-44]

S: Yahuda, İsa’yı yakalasınlar diye kalabalığa nasıl bir işaret verdi?

C: Yahuda, İsa’yı yakalasınlar diye kalabalığa işaret vermek için İsa’yı öptü. [26:47-50]

S: İsa yakalanınca şakirtlerinden biri ne yaptı?

C: İsa’nın şakirtlerinden biri kılıcını çekip başrahibin uşağının kulağını uçurdu. [26:51]

S: İsa, kendini savunmak isteseydi ne yapabileceğini söyledi?

C: İsa, Baba’ya yakarıp on iki lejiyon göndermesini isteyebileceğini söyledi. [26:53]

S: İsa, bu olaylarla neyin yerine geldiğini söyledi?

C: İsa, bu olaylarla Yazılar’ın yerine geldiğini söyledi. [26:54,56]

S: O zaman bütün şakirtler ne yaptılar?

C: O zaman bütün şakirtler O’nu terk edip kaçtılar. [26:56]

S: Başçı rahipler ve tüm Kurul, İsa’yı ölüme mahkûm etmek için ne arıyorlardı?

C: Onlar İsa’yı ölüme mahkûm etmek için kendisine karşı yalancı şahitler arıyorlardı. [26:59]

S: Başrahip İsa’ya Yaşayan Tanrı adına ne yapmasını buyurdu?

C: Başrahip İsa’ya kendisinin Tanrı’nın Oğlu Mesih olup olmadığını söylemesini buyurdu. [26:63]

S: İsa, başrahibin buyruğuna ne karşılık verdi?

C: İsa ona, «Söylediğin gibidir» karşılığını verdi. [26:64]

S: İsa başrahibin ne göreceğini söyledi?

C: İsa dedi ki, başrahip İnsanoğlu’nun, Kudret’in sağında oturduğunu ve göğün bulutları üzerinde geldiğini görecek. [26:64]

S: Bunun üzerine başrahip İsa’yı neyle suçladı?

C: Başrahip İsa’yı Tanrı’ya küfretmekle suçladı. [26:65]

S: İsa’yı suçladıktan sonra kendisine ne yaptılar?

C: İsa’nın yüzüne tükürdüler, O’nu yumrukladılar ve tokatladılar. [26:67]

S: Petrus, kendisine İsa’yla olup olmadığı üç kez sorulduğunda ne cevap verdi?

C: Petrus İsa’yı tanımadığını cevap verdi. [26:70,72,74]

S: Petrus üçüncü kez cevap verince hemen ne oldu?

C: Petrus üçüncü kez cevap verince hemen horoz öttü. [26:74]

S: Petrus üçüncü cevabından sonra ne hatırladı?

C: Petrus, İsa’nın horoz ötmeden önce kendisini üç kez inkar edeceğini söylediğini hatırladı. [26:75]
