===== Matta 9 Çeviri Üzere Sorular =====

S: Neden bazı din bilginleri İsa’nın Tanrı’ya küfrettiğini zannetmişlerdi?

C: Bazı din bilginleri İsa’nın Tanrı’ya küfrettiğini zannetmişlerdi, çünkü İsa felçli adama «Günahların affedildi.» demişti. [9:2-3]

S: Neden İsa felçli adama «Kalk yürü.» demektense «Günahların affedildi.» dedi?

C: İsa, yeryüzünde günahları affetme yetkisine sahip olduğunu göstermek için felçli adama «Günahların affedildi.» dedi. [9:5-6]

S: Neden halk felçli adamın günahlarının affedildiğini ve bedeninin şifa bulduğunu görünce Tanrı’ya hamdetti?

C: Halk korktu ve insanlara böyle bir yetki veren Tanrı’ya hamdetti. [9:8]

S: İsa’nın peşinden gitmeden önce Matta’nın mesleği neydi?

C: Matta İsa’nın peşinden gitmeden önce vergiciydi. [9:9]

S: İsa ve şakirtleri kimlerle birlikte yemek yediler?

C: İsa ve şakirtleri vergiciler ve günahkârlar ile birlikte yemek yediler. [9:10]

S: İsa kimleri tövbeye çağırmaya geldiğini söyledi?

C: İsa günahkârları tövbeye çağırmaya geldiğini söyledi. [9:13]

S: İsa şakirtlerinin neden oruç tutmadıklarını söyledi?

C: İsa, kendisi hâlâ aralarında olduğu için şakirtlerin oruç tutmadıklarını söyledi. [9:15]

S: İsa şakirtlerinin ne zaman oruç tutacaklarını söyledi?

C: İsa, şakirtlerinin kendisi aralarından alınacağı gün oruç tutacaklarını söyledi. [9:15]

S: Şiddetli kanaması olan kadın ne yaptı ve neden?

C: Şiddetli kanaması olan kadın İsa’nın elbisesinin eteğine dokundu, çünkü elbisesine dokunsa şifa bulacağını düşünmüştü. [9:20-21]

S: İsa, şiddetli kanaması olan kadının ne sayede iyileştiğini söyledi?

C: İsa, şiddetli kanaması olan kadının imanı sayesinde iyileştiğini söyledi. [9:22]

S: Neden İsa Yahudi yöneticinin evine girdiğinde insanlar O’na güldüler?

C: İsa kızın ölmemiş, sadece uyumakta olduğunu söyleyince insanlar O’na güldüler. [9:24]

S: İsa kızı ölümden dirilttikten sonra ne oldu?

C: İsa’nın kızı ölümden dirilttiği haberi bütün bölgeye yayıldı. [9:26]

S: İki kör adam İsa’ya ne bağırıp durdular?

C: İki kör adam, «Ey Davut Oğlu, bize merhamet et!» diye bağırıp durdular. [9:27]

S: İsa iki kör adama neye göre şifa verdi?

C: İsa iki kör adama imanlarına göre şifa verdi. [9:29]

S: İsa dilsiz adama şifa verdikten sonra Ferisiler O’nu neyle suçladılar?

C: Ferisiler İsa’yı, cinleri cinlerin reisi vasıtasıyla çıkarmakla suçladılar. [9:34]

S: Neden İsa kalabalığa acıdı?

C: İsa kalabalığa acıdı, çünkü insanlar çobansız koyunlar gibi tedirgin ve şaşkınlardı. [9:36]

S: İsa şakirtlerine ne için ısrarla dua etmeyi söyledi?

C: İsa, şakirtlerine, hasadı kaldıracak işçiler göndersin diye Hasadın Sahibi’ne ısrarla dua etmeyi söyledi. [9:38]
