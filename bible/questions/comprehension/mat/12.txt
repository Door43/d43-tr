===== Matta 12 Çeviri Üzere Sorular =====

S: Ferisiler, İsa’nın şakirtlerinin ne yaptıklarından şikayet ettiler?

C: Ferisiler, İsa’nın şakirtlerinin başakları koparıp yediklerinden şikayet ettiler, çünkü Ferisiler bu işin Şabat Günü yasak olduğuna inanırlardı. [12:2]

S: İsa kimin mabetten daha üstün olduğunu söyledi?

C: İsa kendisinin mabetten daha üstün olduğunu söyledi. [12:6]

S: İnsanoğlu İsa’nın ne yetkisi vardır?

C: İnsanoğlu İsa Şabat Günü’nün de Efendisi’dir. [12:8]

S: Ferisiler İsa’ya havrada, eli kurumuş adamın önünde ne soru sordular?

C: Ferisiler İsa’ya, «Şabat Günü şifa vermek caiz midir?» diye sordular. [12:10]

S: İsa, Şabat Günü’nde ne yapmanın caiz olduğunu söyledi?

C: İsa, Şabat Günü’nde iyilik yapmanın caiz olduğunu söyledi. [12:12]

S: Ferisiler, İsa’nın eli kurumuş adama şifa verdiğini görünce ne yaptılar?

C: Ferisiler dışarı çıkıp İsa’yı nasıl yok etmek için birbirlerine danıştılar. [12:14]

S: Yeşaya’nın İsa ile ilgili peygamberliğine göre, İsa ne yapmayacak?

C: İsa çekişmeyecek, bağırmayacak, ezik kamışı kırmayacak, tüten fitili söndürmeyecek. [12:19-20]

S: Yeşaya’nın İsa ile ilgili peygamberliğine göre, kimler Tanrı’nın hükmünü işitip İsa’ya umut bağlayacaklar?

C: Başka halklar Tanrı’nın hükmünü işitip İsa’ya umut bağlayacaklar. [12:18,21]

S: İsa, cinleri Baalzevul’un gücüyle çıkarması suçlamasına ne karşılık verdi?

C: İsa, «Şeytan Şeytan’ı kovarsa, hükümranlığı nasıl ayakta kalabilir?» dedi. [12:26]

S: İsa, cinleri Tanrı’nın Ruhu’yla çıkarıyorsa, ne olduğunu söyledi?

C: İsa, cinleri Tanrı’nın Ruhu’yla çıkarıyorsa, Tanrı’nın Hükümranlığı’nın onlara ulaşmış olduğunu söyledi. [12:28]

S: İsa hangi günahın asla affedilmeyeceğini söyledi?

C: İsa, Ruh’a edilen küfrün asla affedilmeyeceğini söyledi. [12:31]

S: Ağaç neyle tanınır?

C: Ağaç meyvesi ile tanınır. [12:33]

S: İsa, Ferisilerin neyle sâlih sayılacaklarını ve neyle suçlu ilan edileceklerini söyledi?

C: İsa, Ferisilerin kendi sözleri ile sâlih sayılacaklarını ve suçlu ilan edileceklerini söyledi. [12:37]

S: İsa, kuşağına ne vereceğini söyledi?

C: İsa, kuşağına Yunus Peygamber’in -üç gün üç gece yerin bağrında kalmasından ibaret olan- alâmetini vereceğini söyledi. [12:39-40]

S: İsa kimin Yunus’tan daha üstün olduğunu söyledi?

C: İsa kendisinin Yunus’tan daha üstün olduğunu söyledi. [12:41]

S: İsa kimin Süleyman’dan daha üstün olduğunu söyledi?

C: İsa kendisinin Süleyman’dan daha üstün olduğunu söyledi. [12:42]

S: Neden Ninova halkı ve Güney Kraliçesi İsa’nın kuşağını suçlu çıkaracak.

C: Ninova halkı ve Güney Kraliçesi İsa’nın kuşağını suçlu çıkaracak, çünkü onlar Yunus ve Süleyman’dan Tanrı Sözünü dinlediler, İsa’nın kuşağı ise Yunus’tan da Süleyman’dan da üstün olan İnsanoğlu’nun sözünü dinlemediler. [12:41-42]

S: İsa’nın kuşağı, içinden kötü ruhun çıktığı adama nasıl benziyor?

C: İsa’nın kuşağı, içinden kötü ruhun çıktığı adama benziyor, çünkü kötü ruh kendisinden daha kötü olan başka yedi ruh ile döner ve o kişinin son hali ilkinden beter olur. [12:43-45]

S: İsa kimlerin O’nun kardeşleri ve annesi olduğunu söyledi?

C: İsa, Baba’nın iradesini yerine getirenlerin O’nun kardeşleri ve annesi olduğunu söyledi. [12:46-50]
