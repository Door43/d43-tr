===== Matta 27 Çeviri Üzere Sorular =====

S: Sabah olunca bütün başçı rahipler ve ihtiyarlar İsa’yı nereye götürdüler?

C: Sabah olunca onlar İsa’yı valiye götürdüler. [27:2]

S: Yahuda İskariyot, İsa’nın mahkûm edildiğini görünce ne yaptı?

C: Yahuda suçsuz kana ihanet ettiğine pişman oldu, gümüş parayı geri verdi ve çıkıp kendini astı. [27:3-5]

S: Başçı rahipler otuz gümüş parayı ne yaptılar?

C: Yabancılar için mezarlık olmak üzere Çömlekçi Tarlası’nı satın aldılar. [27:6-7]

S: Bu olaylar kimin peygamberliğini gerçekleştirdi?

C: Bu olaylar Yeremya’nın peygamberliğini gerçekleştirdi. [27:9-10]

S: Pilatus İsa’ya ne sordu ve İsa ona ne cevap verdi?

C: Pilatus İsa’ya Yahudilerin Kralı olup olmadığını sordu ve İsa ona «Söylediğin gibidir.» diye cevap verdi. [27:11]

S: İsa, başçı rahiplerle ihtiyarların bütün suçlamalarına ne cevap verdi?

C: İsa hiç cevap vermedi. [27:12-14]

S: Pilatus, Fısıh Bayramı geleneğine göre İsa için ne yapmak istiyordu?

C: Pilatus, Fısıh Bayramı geleneğine göre İsa’yı serbest bırakmak istiyordu. [27:15-18]

S: Pilatus hüküm kürsüsünde otururken karısı ona nasıl bir haber gönderdi?

C: Karısı Pilatus’un o suçsuz adama bir şey yapmamasını söyledi. [27:19]

S: Neden Fısıh Bayramı geleneğine göre İsa değil Barabba serbest bırakıldı?

C: Başçı rahipler ve ihtiyarlar kalabalığı, İsa yerine Barabba’nın serbest bırakılmasını talep etmeye ikna ettiler. [27:20]

S: Kalabalık İsa’nın ne yapılmasını istediğini bağırdı?

C: Kalabalık İsa’nın çarmıha gerilmesini istediğini bağırdı. [27:22-23]

S: Pilatus kargaşalığın başladığını görünce ne yaptı?

C: Pilatus ellerini yıkayıp bu suçsuz adamın kanından suçsuz olduğunu söyledi ve İsa’yı kalabalığa teslim etti. [27:24]

S: Pilatus İsa’yı halka teslim ederken halk ona ne dedi?

C: Halk, «O’nun kanının sorumluluğu bizim ve çocuklarımızın üzerinde olsun!» dedi. [27:25]

S: O zaman valinin askerleri İsa’ya ne yaptılar?

C: Askerler O’nun üzerine kırmızı bir cübbe geçirdiler ve dikenlerden bir taç başına taktılar; O’nunla alay ettiler, üzerine tükürdüler, başına vurdular, sonra çarmıha germeye götürdüler. [27:27-31]

S: Kireneli Simun ne yapmaya mecbur edildi?

C: Simun İsa’nın çarmıhını taşımaya mecbur edildi. [27:32]

S: İsa’yı çarmıha germek için nereye gittiler?

C: «Kafatası» anlamına gelen Golgota’ya gittiler. [27:33]

S: Askerler İsa’yı çarmıha gerdikten sonra ne yaptılar?

C: Askerler İsa’nın elbiselerini aralarında paylaşmak amacıyla kura çektiler, sonra oturup yanında nöbet tuttular. [27:35-36]

S: İsa’nın başının üzerine ne yazısı astılar?

C: «BU, YAHUDİLER’İN KRALI İSA’DIR» diye yazdılar. [27:37]

S: İsa’yla birlikte kim çarmıha gerildi?

C: İsa’yla birlikte, biri sağında öbürü solunda olmak üzere iki mahkûm çarmıha gerildi. [27:38]

S: Halk, başçı rahipler, din bilginleri ve ihtiyarlar İsa’ya nasıl meydan okudular?

C: Onların hepsi kendini kurtarsın ve çarmıhtan aşağı insin diye İsa’ya meydan okudular. [27:39-44]

S: Altıncı saatten dokuzuncu saate kadar ne oldu?

C: Altıncı saatten dokuzuncu saate kadar bütün ülkenin üzerine karanlık çöktü. [27:45]

S: Dokuzuncu saatte İsa ne bağırdı?

C: İsa, «Tanrım, Tanrım, beni neden terk ettin?» diye bağırdı. [27:46]

S: İsa yüksek sesle bağırdıktan sonra ne oldu?

C: İsa ruhunu teslim etti. [27:50]

S: İsa öldükten sonra mabette ne oldu?

C: İsa öldükten sonra mabedin perdesi yukarıdan aşağıya kadar ikiye yırtıldı. [27:51]

S: İsa öldükten sonra mezarlarda ne oldu?

C: İsa öldükten sonra, mezarlarda uyuyan birçok kutsal kişi dirildi ve birçoklarına göründü. [27:52-53]

S: Bütün bu olayları gören yüzbaşının şahadeti neydi?

C: Yüzbaşı, «Bu gerçekten Tanrı’nın Oğlu’ydu.» diye şahadet etti. [27:54]

S: İsa çarmıha gerildikten sonra cesedine ne oldu?

C: İsa’nın Yusuf adında zengin bir şakirdi Pilatus’tan İsa’nın cesedini istedi, temiz keten beze sardı ve kendi yeni mezarına koydu. [27:57-60]

S: İsa’nın cesedinin konduğu mezarın girişine ne yerleştirildi?

C: İsa’nın cesedinin konduğu mezarın girişine büyük bir taş yerleştirildi. [27:60]

S: Başçı rahipler ve Ferisiler ertesi gün niçin Pilatus’la görüştüler?

C: Başçı rahipler ve Ferisiler İsa’nın cesedini kimse çalmasın diye mezarının güvenlik altına alınmasını istediler. [27:62-64]

S: Pilatus onların mezarda ne yapmalarına izin verdi?

C: Pilatus onların mezarın girişindeki taşı mühürlemelerine ve mezarın başına muhafızları dikmelerine izin verdi. [27:65-66]
