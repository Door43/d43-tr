===== 2. Samuel 10 Çeviri Üzere Sorular =====


S: Ammon Kralı öldükten sonra yerine kim kral oldu?

C: Ammon Kralı öldükten sonra yerine oğlu Hanun kral oldu. [10:1]

S: Davut Hanun’a iyilik etmek için ne yaptı?

C: Davut Hanun’a iyilik etmek için ona kullarını gönderdi ki, babasından ötürü onu teselli etsinler. [10:2]

S: Ammon halkının önderleri, Davut’un Hanun’a iyilik etmesi hakkında ne söylediler?

C: Ammon halkının önderleri Hanun’a dediler ki, Davut şehri araştırmak, casusluk etmek, yıkmak için kullarını göndermişti. [10:3]

S: Hanun Davut’un kendisine gönderdiği kullarına ne yaptı?

C: Hanun Davut’un kullarına tuttu, sakallarının yarısını tıraş edip giysilerinin kalçayı kapatan kesimini ortadan kesti ve onları öylece gönderdi. [10:4]

S: Ammonlular neden yirmi bin Aramlı yaya asker, Maaka Kralı’yla bin adamını ve Tov halkından on iki bin adamı kiraladılar?

C: Ammonlular, Davut’un nefretini kazandıklarını anlayınca bu askerlerin hepsini kiraladılar. [10:6]

S: Davut Ammonluların binlerce askeri kiraladığını duyunca ne yaptı?

C: Davut bunu duyunca Yoav’la  bütün yiğitler ordusunu gönderdi. [10:7]

S: Yoav’la ordusu Ammonlulara ve kiraladıkları askerlere göre neredeydiler?

C: Yoav’la ordusu ortadaydı; önünde ve arkasında birer savaş hattı vardı. Ammonlular şehir kapısında, kiraladıkları askerler de kırdaydılar. [10:8-9]

S: Yoav savaşa hazırlamak için ne yaptı?

C: Yoav savaşa hazırlamak için İsrail’in en iyi askerlerinden bazılarını Aramlılara karşı yerleştirdi, geri kalan birlikleri ise kardeşi Avişay’ın komutasına vererek Ammonlulara karşı yerleştirdi. [10:9-10]

S: Aramlıların Yoav’la ordusunun askerlerinden kaçtığını görünce Ammon ordusu ne yaptı?

C: Aramlıların kaçtığını görünce Ammon ordusu da Avişay’dan kaçarak şehre döndü. [10:14]

S: Aramlılar İsrail’e yenildiğini görünce ne yaptı?

C: Aramlılar yine bir araya geldiler ve Hadadezer, haber gönderip Fırat Irmağı’nın karşı yakasındaki Aramlıları çağırttı. [10:15-16]

S: Davut Aramlıların yine bir araya geldiklerini ve haber gönderip Fırat Irmağı’nın karşı yakasındaki Aramlıları çağırtıp kabul ettiğini duyunca ne yaptı?

C: Davut bu haberi duyunca bütün İsrail’i topladı, Şeria Irmağı’nı geçti ve Aramlılarla savaşmak üzere Helam’a vardı. [10:17]

S: Hadadezer’in kulları olan krallar İsrail’e yenildiklerini görünce ne yaptılar?

C: Hadadezer’in kulları olan krallar İsrail’le barış yaparak onlara boyun eğdiler. [10:19]