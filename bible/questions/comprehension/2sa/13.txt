===== 2. Samuel 13 Çeviri Üzere Sorular =====


S: Davut’un oğlu Amnon kime gönül verdi?

C: Davut’un oğlu Amnon güzel üvey kız kardeşi, Davut’un başka oğlu Avşalom’un öz kız kardeşi Tamar’a gönül verdi. [13:1]

S: Yonadav Amnon’a neden böyle her sabah üzgün göründüğünü sorunca Amnon ona ne karşılık verdi?

C: Amnon Yonadav’a, Avşalom’un kız kardeşi Tamar’a âşık olduğunu anlattı. [13:4]

S: Amnon Tamar’ı görmek için ne yaptı?

C: Amnon hastaymış gibi yaptı ve Davut onu görmeye geldiğinde ondan rica etti ki, Tamar’ı göndersin, Tamar önünde yemek hazırlasın, o da elinden yesin; Davut Amnon’un dileğini yerine getirdi. [13:6]

S: Tamar Amnon’a yemek vermek için ona yaklaşınca Amnon ne yaptı?

C: Tamar Amnon’a yemek vermek için yaklaşınca Amnon onu tuttu ve ona, «Gel, benimle yat, kız kardeşim!» dedi. [13:11]

S: Tamar ona kendisini zorlamamasını, böyle iğrençliği yapmamasını söylediğinde Amnon ne yaptı?

C: Amnon Tamar’ı dinlemedi ve ırzına geçti. [13:14]

S: Amnon Tamar’ın ırzına geçtikten sonra ne hissetti?

C: O zaman Amnon Tamar’a, önce beslemiş olduğu sevgiden daha çok nefret duydu. [13:15]

S: Amnon Tamar’a ne yapmasını emretti ve zorladı?

C: Amnon Tamar’a, «Kalk, git!» diye emretti ve kendi hizmetçisine Tamar’ı dışarı çıkarıp ardından da kapıyı sürgülemesini buyurdu. [13:15,17]

S: Tamar Amnon’un odasından dışarı çıkarıldıktan sonra ne yaptı?

C: Tamar Amnon’un odasından dışarı çıkarıldıktan sonra başına kül saçıp entarisini yırttı, elini başına koyup ağlaya ağlaya gitti. [13:19]

S: Kral Davut olup bitenleri duyunca ne yaptı?

C: Kral Davut olup bitenleri duyunca çok öfkelendi. [13:21]

S: Tamar’ın kardeşi Avşalom Amnon’un onun kız kardeşinin ırzına geçtiğini öğrenince Amnon’a karşı ne hissetti?

C: Avşalom kız kardeşinin ırzına geçtiği için Amnon’dan nefret etti. [13:22]

S: Avşalom kimi Baal-Hasor’a çağırdı?

C: Avşalom kralı, kullarını ve kralın bütün oğullarını Baal-Hasor’a çağırdı. [13:23-24]

S: Kral Avşalom’un kendisini Baal-Hasor’a çağırmasına karşılık ne dedi?

C: Kral onların hepsinin Avşalom’a yük olacağı için gitmemesi gerektiğini söyledi. [13:25]

S: Avşalom Davut’tan Amnon’un da kendisiyle gelmesine izin vermesini istediğinde Davut ne dedi?

C: Avşalom Davut’tan Amnon’un da kendisiyle gelmesine izin vermesini istediğinde Davut ona, «Amnon neden seninle gelsin?» diye sordu. [13:26]

S: Avşalom’la kim gitti?

C: Amnon ve kralın bütün oğulları Avşalom’la gittiler. [13:27]

S: Avşalom hizmetkârlarına Amnon hakkında ne buyurdu?

C: Avşalom hizmetkârlarına buyurdu ki, Amnon şaraptan keyiflendikten sonra Avşalom kendilerine «Amnon’u vurun!» dediği zaman onu öldürsünler. [13:28]

S: Avşalom’un hizmetkârları Amnon’u öldürdükten sonra kralın oğulları ne yaptılar?

C: Avşalom’un hizmetkârları Amnon’u öldürdükten sonra kralın bütün oğulları kalktılar, her biri katırına atlayıp kaçtı. [13:29]

S: Davut’un bu olay hakkında işittiği ilk haber neydi?

C: Kralın oğulları hâlâ yoldayken Davut’a haber verildi ki, Avşalom kralın bütün oğullarını öldürmüştü. [13:30]

S: Yonadav ne olduğunu anlattı ve neden?

C: Yonadav Davut’a yalnız Amnon’un öldüğünü bildirdi ve Amnon’un kız kardeşi Tamar’ın ırzına geçtiği günden bu yana Avşalom’un bunu yapmayı planladığını anlattı. [13:32]

S: Avşalom Amnon’u öldürdükten sonra nereye gitti?

C: Avşalom Geşur Kralı Ammihut oğlu Talmay’ın yanına kaçtı. [13:37]

S: Avşalom Geşur’da ne kadar süre kaldı?

C: Avşalom Geşur’da üç yıl kaldı. [13:38]

S: Davut ne yapmayı çok istiyordu?

C: Davut Avşalom’u görmeye gitmeyi çok istiyordu. [13:39]