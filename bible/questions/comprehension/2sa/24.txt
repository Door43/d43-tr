===== 2. Samuel 24 Çeviri Üzere Sorular =====


S: Davut Yoav’a ne yapmasını buyurdu?

C: Davut Yoav’a savaşabilecek adamların sayısını belirlemek için İsrail’in bütün oymaklarındaki halkı saymasını buyurdu. [24:1-2]

S: Yoav neden Davut’un buyruğunu gönülsüz yerine getirdi?

C: Yoav efendisi kralın bunu niçin yaptırdığını anlamadığı için Davut’un buyruğunu gönülsüz yerine getirdi. [24:3-4]

S: Yoav’ın İsrail’in bütün oymaklarında halkı sayması ne kadar sürdü?

C: Yoav’ın İsrail’de ve Yahuda’da bütün halkı sayması dokuz ay ve yirmi gün sürdü. [24:4-8]

S: Yoav savaşabilecek kaç adam saydı?

C: Yoav İsrail’de sekiz yüz bin yiğit adam, Yahuda’daysa beş yüz bin adam saydı. [24:9]

S: Yoav’a halkı saydırdıktan sonra Davut’un neden yüreği sıkıldı?

C: Davut çok akılsızca davrandığını ve büyük bir günah işlediğini anladığı için yüreği sıkıldı. [24:10]

S: Yahve Davut’a peygamberi vasıtasıyla ne söyledi?

C: Yahve Davut’a üç seçenekten birini seçeceğini söyledi. [24:11-12]

S: Yahve kendi peygamberi Gad vasıtasıyla Davut’a hangi üç seçeneği verdi?

C: Yahve Davut’a üç yıl kıtlık, düşmanlarının önünden üç ay kaçması yoksa ülkesinde üç gün salgın hastalık seçeneklerini sundu. [24:13]

S: Niçin salgın hastalıktan ölenlerin sayısı yetmiş binden fazla olmadı?

C: Yalnız yetmiş bin kişi salgın hastalıktan öldü, çünkü Yahve fikrini değiştirip elini çekti. [24:15-16]

S: Davut büyük günahını anlayınca Yahve’den ne diledi?

C: Davut Yahve’den büyük günahı için İsrail halkına değil, yalnız kendisine ve babasının ailesine ceza vermesini diledi. [24:17]

S: Gad Peygamber Davut’a ne yapmasını söyledi?

C: Gad Davut’a gidip Aravna’nın harman yerinde Yahve’ye bir sunak kurmasını buyurdu. [24:18-20]

S: Davut ne niyetle Aravna’ya gitti?

C: Davut salgın hastalığın halkın üzerinden kalkması için Yahve’ye bir sunak kursun diye Aravna’nın harmanını satın almak istiyordu. [24:21]

S: Davut, Aravna’nın harmanını ve yakmalık sunu için gerekli olan her şeyi verme teklifine nasıl karşılık verdi?

C: Davut Aravna’ya bunları bir ücret karşılığında satın almasında ısrar ettiğini söyledi, çünkü o, karşılıksız olarak kendisine mal olan bir şeyi yakmalık sunu olarak sunmazdı. [24:22-24]

S: Davut İsrail’de salgın hastalığı nasıl durdurdu?

C: Davut Yahve’ye bir sunak kurup üzerinde yakmalık sunuları ve esenlik sunularını sunmakla İsrail’de salgın hastalığı durdurdu. [24:25]