===== 2. Samuel 03 Çeviri Üzere Sorular =====


S: Saul evile Davut evi arasında uzun süren savaşta hangi ev güçlendi ve hangisi zayıfladı?

C: İki ev arasında uzun süren savaşta Davut evi güçlendi, Saul eviyse zayıfladı. [3:1]

S: Davut’un Hevron’da doğan oğulları kimlerdi?

C: Davut’un Hevron’da doğan oğulları şunlardı: Amnon, Kilav, Avşalom, Adoniya, Şefatya ve Yitream. [3:2-4]

S: İş-Boşet Avner’i neyle suçladı?

C: İş-Boşet Avner’i babasının (Saul’un) cariyesiyle yatmakla suçladı. [3:7]

S: İş-Boşet Avner’i babasının cariyesiyle yatmakla suçladıktan sonra Avner ne yapacağına ant içti?

C: Avner krallığı Saul evinden geçireceğine ve Dan’dan Beer-Şeva’ya kadar uzanan İsrail ve Yahuda’da Davut’un krallığını kuracağına ant içti. [3:10]

S: Davut Avner’in onun yüzünü görmeden ve onunla ahdetmeden önce ne yapması gerektiğini söyledi?

C: Davut Avner’in ulaklarına dedi ki, Avner Davut’u görmeye geldiğinde Saul’un kızı Mikal’ı da getirmese Davut’un yüzünü göremeyecek. [3:13]

S: Davut Mikal’la evlenmesi için ne bedel ödemişti?

C: Davut Mikal için 100 Filistlinin sünnet derisi bedelini ödemişti. [3:14]

S: Avner kimlerle görüşüp Davut’u kralları olarak kabul etmeleri için ikna etmeye çalıştı?

C: Avner İsrail ihtiyarları ve Benyamin halkıyla görüştü. [3:17-19]

S: Avner yirmi adamıyla birlikte Hevron’a geldiğinde Davut onun için ne yaptı?

C: Davut Avner’le adamları için ziyafet yaptı. [3:20]

S: Avner Davut’a kısaca ne yapmayı planladığını söyledi?

C: Avner Davut’a, bütün İsrail üzerine krallık etsin diye kendisiyle ahdetmeleri için bütün İsrail’i Davut’un yanına toplayacağını söyledi. [3:21]

S: Davut’la Avner nasıl ayrıldılar?

C: Davut Avner’i gönderdi, Avner de esenlikle gitti. [3:23]

S: Yoav Davut’a geldiği zaman Avner’i neyle suçladı?

C: Yoav Avner’i Davut’u aldatmaya çalışmakla, ayrıca planlarını ve yaptığı her şeyi öğrenmeye çalışmakla suçladı. [3:25]

S: Yoav Avner’i Hevron’a geri getirttikten sonra ne yaptı?

C: Yoav Avner’i karnından vurup öldürdü. [3:27]

S: Yoav Avner’i niçin öldürdü?

C: Yoav kardeşi Asahel’in kanının öcünü almak için Avner’i öldürdü. [3:27]

S: Davut Yoav’ın Avner’i öldürdüğünü öğrenince Yoav’la ailesine ilişkin ne dedi?

C: Davut dedi ki, Avner’in ölümünün suçu Yoav’la babasının bütün soyu üzerine düşsün! [3:29]

S: Davut Yoav’la yanındakilere ne buyurdu?

C: Davut Yoav’la yanındakilere giysilerini yırtıp çula sarınmalarını ve Avner’in ölüsü önünde yas tutmalarını buyurdu. [3:31]

S: Halk Davut’un yanına varıp akşam olmadan bir şeyler yemesi için üstelediğinde Davut neye ant içti?

C: Davut şöyle ant içti: «Güneş batmadan ekmek ya da başka herhangi bir şey tatarsam, Tanrı bana aynısını, hatta daha kötüsünü yapsın!» [3:35]

S: Bütün halk ve bütün İsrail o gün Davut’un Avner için ne kadar üzüldüğünü gördüğünde ne anladı?

C: Bütün halk ve bütün İsrail kralın Avner’in öldürülmesini istemediğini anladı. [3:37]

S: Kral kullarına Avner hakkında ne dedi?

C: Kral kullarına, «Bugün İsrail’de bir önderin, büyük bir adamın öldüğünü biliyor musunuz?» dedi. [3:38]

S: Davut Seruya’nın oğulları için ne temenni etti?

C: Davut Yahve’nin kötülük edene yaptığı kötülüğe göre hak ettiği cezasını vermesini temenni etti. [3:39]