===== Daniel 05 Çeviri Üzere Sorular =====


S: Kral Belşassar kimin için büyük ziyafet kurdu?

C: Soylu adamlarından bin kişiye büyük ziyafet kurdu. [5:1]

S: O Belşassar kimdi?

C: Nebukadnessar’ın oğluydu. [5:2]

S: O ziyafette şarap içmek için hangi kaplar kullandılar?

C: Yeruşalim’deki mabetten, Tanrı’nın evinden alınan altın kapları kullandılar. [5:3]

S: Ziyafetteki insanlar şarap içerken ne yaptılar?

C: Altından, gümüşten, tunçtan, demirden, ağaçtan, taştan putlarını övdüler. [5:4]

S: İnsanlar şarap içer ve putlarını överken ne oldu?

C: Kandilliğin önünde bir insan elinin parmakları belirdi ve kral sarayının duvar sıvası üzerine yazmaya başladı. [5:5]

S: Kral o eli görür görmez nasıl tepki verdi?

C: Kralın benzi soldu, düşünceleri kendisini ürküttü, eli ayağı tutmaz oldu, dizlerinin bağı çözüldü. [5:6]

S: Kral duvar sıvısındaki yazıyı ve anlamını açıklayabilecek kişiye ne vadetti?

C: Kral o yazıyı ve anlamını açıklayabilecek kişiye mor giysi giydirilip boynuna altın zincir takılacağını ve ülkede üçüncü önder olma yetkisine sahip olacağını vadetti. [5:7]

S: O yazıyı açıklayabilecek kimse bulunmayınca kraliçenin annesinin önerisiyle kim getirildi?

C: Kraliçenin annesinin önerisiyle Daniel getirildi. [5:10-13]

S: Daniel’e yazıyı okuyup anlamını açıklamasının karşılığında verilecek mükâfatlar anlatıldığında, o ne karşılık verdi?

C: Daniel krala şöyle dedi: «Armağanların senin olsun, mükâfatlarını da bir başkasına ver. Ama ben o yazıyı sana okuyacağım, ey kral, anlamını da sana açıklayacağım». [5:17]

S: Nebukadnessar niçin kral tahtından indirildi ve yüceliği kendisinden alındı?

C: Nebukadnessar yüceliğini ve tahtını kaybetti, çünkü yüreği küstah oldu, ruhu katılaştı ve o haddini bilmedi. [5:20]

S: Daniel Belşassar’ı neyle suçladı?

C: Daniel dedi ki, Belşassar yüreğini alçaltmamış, Göğün Rabbi’ne karşı kendini yükseltmiş, soluğunu elinde tutan ve bütün yollarını bilen Tanrı’yı yüceltmemişti. [5:22-23]

S: Duvar sıvısındaki yazının anlamı neydi?

C: Anlamı şuydu: Tanrı Belşassar’ın krallığının günlerini saydı ve ona son verdi. Belşassar terazide tartıldı ve eksik bulundu. Belşassar’ın krallığı ikiye bölünerek Medlerle Perslere verildi. [5:26-28]

S: O gece Daniel yazının yorumunu Belşassar’a anlattıktan sonra ne oldu?

C: O gece Babil Kralı Belşassar öldürüldü, Medli Darius krallığı eline geçirdi. [5:30-31]

S: Medli Darius krallığı eline geçirdiğinde kaç yaşındaydı?

C: Medli Darius krallığı eline geçirdiğinde altmış iki yaşındaydı. [5:31]