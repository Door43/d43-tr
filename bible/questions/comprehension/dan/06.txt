===== Daniel 06 Çeviri Üzere Sorular =====


S: Darius krallığın üzerinde kimi koydu?

C: O, yüz yirmi vilayet memuru ve onların üzerine üç baş yönetici koydu. [6:1-2]

S: Üç baş yöneticiden biri kimdi?

C: Üç baş yöneticiden biri Daniel’di. [6:2]

S: Üç baş yönetici niçin atandı?

C: Onlar krala zarar gelmemesi için vilayet memurlarını gözetip denetlemek üzere atandılar. [6:2]

S: Kral kimi bütün ülkenin başına atamayı tasarlıyordu?

C: Kral Daniel’i bütün ülkenin başına atamayı tasarlıyordu. [6:3]

S: Öbür baş yöneticiler ve vilayet memurları Daniel’in krallık için yaptığı işlerde neden hiçbir yolsuzluk, başarısızlık ve ihmal bulamadılar?

C: Onlar bunlardan hiçbirini bulamadılar, çünkü Daniel güvenilir biriydi. [6:4]

S: Öbür baş yöneticiler ve vilayet memurları Daniel’den şikâyet etmek için onun hayatının hangi alanında bir şey bulabileceklerini düşündüler?

C: Onlar Daniel’i Tanrısı’nın Yasası’yla ilgili bir konuda suçlayabileceklerini düşündüler. [6:5]

S: Vilayet memurları ve öbür baş yöneticiler Kral Darius’a ne öğüt verdiler?

C: Onlar Darius’a şöyle zorlu bir yasa çıkarmasını öğüt verdiler: kim otuz gün içinde Kral Darius’tan başka bir ilâha ya da insana dua ederse, aslan çukuruna atılsın. [6:7]

S: Daniel yasanın çıkarıldığını ve yazının imzalandığını öğrenince ne yaptı?

C: Daniel evine gitti, diz çöktü ve her zaman yaptığı gibi Tanrı’ya şükretti. [6:10]

S: Daniel’e tuzak kuran adamlar Daniel’in Tanrı’dan ricada bulunup yardım istediğini görünce ne yaptılar?

C: O adamlar gidip, Daniel’in kralı ve yasasını saymadan günde üz kez Tanrı’ya dua ettiğini krala anlattılar. [6:13]

S: Kral Daniel’in kendisinin yasasını çiğnediğini duyunca ne yaptı?

C: Kral çok üzüldü ve Daniel’i kurtarmayı kafasına koydu. [6:14]

S: Daniel aslan çukuruna atıldığında kral ne yaptı?

C: Kral çukurun girişini kendi mühür yüzüğüyle mühürledi. Ondan sonra o, saraya gitti, gece oruç tuttu ve uyumadı. [6:17-18]

S: Daniel aslan çukuruna atıldığı günün ertesi kral çukura yaklaştığında Daniel’e ne sordu?

C: Kral Daniel’e Daniel’in kulluk ettiği Tanrı’nın onu aslanlardan kurtulup kurtulamadığını sordu. [6:20]

S: Daniel krala nasıl cevap verdi?

C: Daniel krala şöyle seslendi: «Ey kral, ebediyen yaşa! Tanrım habercisini gönderip aslanların ağzını kapadı, onlar da bana zarar vermediler. Çünkü ben Tanrı’nın önünde de senin önünde de, ey kral, suçsuz bulundum ve sana hiçbir zarar vermedim.» [6:21-22]

S: Kral Daniel’i aslan çukurunda sağ salim bulduktan sonra hangi iki buyruğu verdi?

C: Kralın Daniel’i sağ salim bulduktan sonra verdiği birinci buyruk şuydu ki, Daniel’i çukurdan çıkarsınlar. İkinci buyruk şuydu ki, Daniel’i suçlayan adamları karılarıyla, çocuklarıyla birlikte getirip aslan çukuruna atsınlar. [6:23-24]

S: Darius Daniel’in Tanrısı’yla ilgili fermanında Tanrı hakkında ne dedi?

C: Darius dedi ki, Daniel’in Tanrısı, «...yaşayan Tanrı’dır, ebediyen yaşar, krallığı yıkılmayacak, egemenliği son bulmayacak. O bizi korur ve kurtarır, gökte de yerde de alâmetler, harikalar yapar, Daniel’i aslanların gücünden kurtarmıştır. [6:26-27]

S: Kimin krallığı döneminde Daniel’in işleri iyi gitti?

C: Darius’un ve Persli Koreş’in krallığı döneminde Daniel’in işleri iyi gitti. [6:28]