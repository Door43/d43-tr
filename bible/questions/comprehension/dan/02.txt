===== Daniel 02 Çeviri Üzere Sorular =====


S: Nebukadnessar ruhunun sıkılmasına ve uykusunun kaçmasına sebep olan rüyaları ne zaman gördü?

C: Krallığının ikinci yılında. [2:1]

S: Kral sihirbazları, büyücüleri, bilge adamları ve ölülerin adına konuştuklarını iddia edenleri neden çağırttı?

C: Kral bu adamların rüyasının ne olduğunu ona söylemelerini istiyordu, çünkü kral bu rüyanın ne anlama geldiğini öğrenmek istiyordu. [2:2-3]

S: Kral bilge adamlardan özellikle ne istiyordu?

C: Kral bu bilge adamların kendisine rüyasını anlatmalarını ve yorumlamalarını istiyordu. [2:5]

S: Kral bilge adamlar kendisine rüyasını anlatıp yorumlayamadıkları takdirde ne olacağını söyledi?

C: Kral dedi ki, bu durumda o bilge adamların bedenleri paramparça edilecek ve evleri çöplüğe çevrilecek. [2:5]

S: Kral rüyasını kendisine açıklayıp yorumlayan kişi veya kişiler için ne yapacağını söyledi?

C: Kral o kişiyi veya kişileri büyük armağanlarla ödüllendirip onurlandıracağını söyledi.  [2:6]

S: Bilge adamlar kralın rüyasıyla ilgili istediğini kimin yapabileceğini söyledi?

C: Bilge adamlar yeryüzünde kralın talebini yapabilecek bir kişi olmadığını ve bunu yalnız ilâhların yapabileceğini söyledi. [2:10-11]

S: Bilge adamların Nebukadnessar’a verdiği cevaptan sonra kral ne hakkında ferman verdi?

C: Kral bilge olarak tanınan herkesin öldürülmesi hakkında ferman verdi. [2:13]

S: Aryok kimdi?

C: Aryok, kralın muhafız birliği komutanıydı, kralın Babil’de bilge olan herkesi öldürmekle görevlendirdiği kişiydi. [2:14,24]

S: Aryok Daniel’e geldiğinde Daniel ona nasıl davrandı?

C: Daniel Aryok’a akıllıca, sağduyuyla cevap verdi. Kralın fermanının niçin bu kadar acil olduğunu sordu. [2:14-15]

S: Daniel Aryok’la konuştuktan sonra ne yaptı?

C: Daniel içeri gidip krala yorumunu söylemek için kralla görüşmesine izin verilmesini istedi. Sonra Daniel kendi evine dönüp olup bitenleri Hananya, Mişael ve Azarya’ya anlattı ve bu sır konusunda Göklerin Tanrısı’na lütfu için dua etmeye onları teşvik etti. [2:16-18]

S: Sır Daniel’e açıklanınca Daniel ne yaptı?

C: Daniel Göklerin Tanrısı’na hamdetti. [2:19]

S: Daniel Göklerin Tanrısı hakkında ne dedi?

C: Daniel hikmet ve kudretin Göklerin Tanrısı’na ait olduğunu söyledi. Daniel Göklerin Tanrısı’nın zamanları ve mevsimleri değiştirdiğini söyledi. O, kralları tahttan indirir, tahta çıkarır. O, bilgelere hikmet, anlayışlılara bilgi verir. O, derin ve gizli şeyleri ortaya çıkarır, çünkü karanlıkta neler olduğunu bilir ve ışık O’nun yanında yaşar. [2:20-22]

S: Sır Daniel’e açıklandıktan sonra Daniel nereye gitti?

C: Daniel Aryok’a gitti. [2:24]

S: Daniel Aryok’a ne söyledi?

C: Daniel Aryok’a Babil’deki bilge adamları öldürmemesini söyledi. Daniel Aryok’a, kralın rüyasının anlamını açıklaması için kendisini krala götürmesini söyledi. [2:24]

S: Daniel krala götürüldüğünde kralın talep ettiği sırrı kimin açıklayabileceğini söyledi?

C: Daniel dedi ki, gökte yaşayan, sırları açıklayan bir Tanrı vardır. [2:28]

S: Daniel o rüyanın ne hakkında olduğunu ve kralın yatağında yatarken neyin üzerinde düşündüğünü söyledi?

C: Daniel o rüyanın ve kralın yatağında yatarken düşündüğünün gelecekle ilgili olduğunu söyledi. [2:28-29]

S: Bu rüya Daniel’e niçin açıklandı?

C: Kral bu rüyanın anlamını anlasın ve kendisinin derinliğindeki düşüncelerini bilsin diye bu rüya Daniel’e açıklandı. [2:30]

S: Kral rüyasında ne gördü?

C: Kral büyük bir heykel gördü. Heykelin başı altından, göğsüyle kolları gümüşten, karnıyla kalçaları tunçtan, bacakları demirden, ayaklarının bir kesimi demirden, bir kesimi kildendi. Kral insan eli değmeden kesilen bir taş gördü. Taş heykelin ayaklarına çarptı ve bütün heykel parçalandı ve parçalarını rüzgâr savurdu. Taş büyük bir dağ oldu ve bütün dünyayı doldurdu. [2:31-35]

S: Nebukadnessar’ın rüyasındaki taş kaç krallığı simgeliyordu?

C: O taş beş krallığı simgeliyordu. [2:37-43]

S: Altından baş kimdi?

C: Altından baş Nebukadnessar’dı. [2:38]

S: Bir kesimi demirden, bir kesimi kilden olan krallığın günlerinde Göklerin Tanrısı ne yapacak?

C: O günlerde Göklerin Tanrısı hiç yıkılmayacak, başka halkın eline geçmeyecek bir krallık kuracak. [2:44]

S: Daniel Kral Nebukadnessar’a rüyasını ve yorumunu anlattıktan sonra kral ne yaptı?

C: Nebukadnessar Daniel’in önünde yüzüstü yere kapandı ve onu onurlandırdı. Kral Daniel’e bir sunu ve buhur sunulmasını emretti. Kral Daniel’e birçok harika armağan verdi ve onu tüm Babil Vilayeti’nin üzerine vali atadı. [2:46,48]

S: Nebukadnessar Daniel’in Tanrısı hakkında ne dedi?

C: Nebukadnessar dedi ki, Daniel’in Tanrısı tanrıların Tanrısı, kralların Efendisi ve sırları açandır. [2:47]

S: Daniel Kral Nebukadnessar’dan ricada bulunduktan sonra kral ne yaptı?

C: Kral Şadrak, Meşak ve Abed-Nego’yu Babil Vilayeti’nin üzerine yöneticiler atadı. [2:49]