===== Daniel 03 Çeviri Üzere Sorular =====


S: Kral Nebukadnessar’ın yapıp Dura Ovası’na diktiği altın heykelin ebatları neydi?

C: Heykelin boyu altmış, eni altı arşındı. [3:1]

S: Nebukadnessar’ın yaptığı heykeli adama törenine kimler geldi?

C: Vilayet yöneticileri, bölge yöneticileri ve yerel yöneticiler, ayrıca danışmanlar, haznedarlar, yargıçlar, yetkililer ve vilayetlerin bütün yüksek memurları heykeli adama törenine geldiler. [3:3]

S: Nebukadnessar heykeli adama törenine gelenlerin ne yapmasını istiyordu?

C: O, heykeli adama törenine gelenlerin boru, ney, lir, kanun, arp, davul ve her çeşit çalgı sesini duyar duymaz yere kapanıp altın heykele tapınmasını istiyordu. [3:4-5]

S: Kral bütün o çalgı ve musiki sesini duyar duymaz yere kapanıp altın heykele tapınmayanlara ne yapılmasını emretti?

C: Kral o sesleri duyar duymaz yere kapanıp tapınmayanların kızgın fırına atılmasını söyledi. [3:6]

S: Kim yere kapanıp heykele tapınmadı?

C: Şadrak, Meşak, Abed-Nego adında bazı Yahudiler yere kapanıp heykele tapınmıyordu. [3:12]

S: Şadrak, Meşak, Abed-Nego’yu kim suçladı?

C: Bazı Kildaniler gelip onları suçladılar. [3:8]

S: Kral yere kapanıp heykele tapınmak emrini Şadrak, Meşak, Abed-Nego’ya tekrarladığında ve kralın emrine uymadıkları takdirde çekecekleri cezayı açıkladığında onlar ne karşılık verdiler?

C: Şadrak, Meşak ve Abed-Nego karşılık verdiler ki, onların Tanrısı onları koruyup kızgın fırından kurtarabilir. Ama onları kurtarmasa bile, Nebukadnessar’ın ilâhlarına kulluk etmeyecekler ya da tapınmayacaklar. [3:17-18]

S: Nebukadnessar Şadrak, Meşak ve Abed-Nego’ya ilişkin ne emir verdi?

C: Nebukadnessar fırının her zamankinden yedi kat daha çok ısıtılmasını ve Şadrak, Meşak, Abed-Nego’yu bağlayıp kızgın fırına atmalarını buyurdu. [3:19-20]

S: Şadrak, Meşak ve Abed-Nego’yla onları fırına atmak üzere götüren adamlara ne oldu?

C: Şadrak, Meşak ve Abed-Nego’yu götüren adamlar fırının çok sıcak alevleriyle öldürüldü, Şadrak, Meşak ve Abed-Nego da fırının içine düştüler. [3:22-23]

S: Nebukadnessar’ın hayret içinde ayağa kalkmasına ne sebep oldu?

C: Nebukadnessar o dört adamın bağlarından çözülmüş, hiçbir zarara uğramamış bir durumda ateşin içinde yürüdüğünü ve dördüncü adamın ilâhların bir oğluna benzediğini gördüğü için hayret etti. [3:25]

S: Şadrak, Meşak ve Abed-Nego ateşin içinden çıktıklarında orada bulunanlar onlarla ilgili ne gözlemlediler?

C: Orada bulunanlar ateşin bedenlerine hiçbir zarar vermediğini gördüler; başlarındaki saçlar yanmamış, giysilerine zarar değmemiş, ateşin kokusu üzerlerine sinmemişti. [3:27]

S: Nebukadnessar Şadrak, Meşak, Abed-Nego ve kızgın fırın olayından sonra ne ferman etti?

C: Nebukadnessar ferman etti ki, herhangi halktan, ulustan ya da dilden Şadrak, Meşak ve Abed-Nego’nun Tanrısı’na karşı bir söz diyen herkes paramparça edilecek, evleri çöplüğe çevrilecek, çünkü böyle kurtarabilen başka bir tanrı yoktur. [3:29]

S: Kral Şadrak, Meşak ve Abed-Nego için ne yaptı?

C: Kral Nebukadnessar Şadrak, Meşak ve Abed-Nego’yu Babil Vilayeti’nde daha yüksek görevlere atadı. [31:30]