===== Daniel 07 Çeviri Üzere Sorular =====


S: Daniel ne zaman rüya ve görümler gördü?

C: Daniel Babil Kralı Belşassar’ın krallığının birinci yılında yatağında yatarken rüya ve görümler gördü. [7:1]

S: Daniel’in görümünde büyük denizi coşturan neydi?

C: Göğün dört rüzgârı büyük denizi coşturuyordu. [7:2]

S: Daniel’in görümünde dört büyük hayvan neye benziyordu?

C: Her hayvan farklıydı. Onlar aslana, ayıya, parsa benziyordu, dördüncüsü de korkunç, çok güçlü, demir dişli ve on boynuzluydu. [7:3-7]

S: Hayvanlar nereden geldiler?

C: Hayvanlar denizden çıktılar. [7:3]

S: Aslana benzer hayvana ne verildi?

C: Ona insan aklı verildi. [7:4]

S: Ayıya benzer hayvana ne yapması buyruldu?

C: Ona kalkıp çok insanı yemesi buyruldu. [7:5]

S: Parsa benzer hayvana ne verildi?

C: Ona egemenlik verildi. [7:6]

S: Dördüncü hayvan ne yaptı?

C: Dördüncü hayvan yiyip parçaladı ve artakalanı ayakları altında çiğnedi. [7:7]

S: Daniel dördüncü hayvanın boynuzlarına bakarken ne gördü?

C: Daniel öbür on boynuzun arasından başka küçük bir boynuzun çıktığını gördü. İlk boynuzlardan üçü kökünden söküldü. Daniel bu küçük boynuzun insan gözü gibi gözleri ve büyük şeylerle böbürlenen bir ağzı olduğunu gördü. [7:8]

S: Kurulan tahtların birinde kim oturdu?

C: Günleri eski Olan bu tahtların birinde oturdu. [7:9]

S: Günleri eski Olan neyle meşguldü?

C: Mahkeme kuruldu ve kitaplar açıldı. [7:10]

S: Dört hayvana ne oldu?

C: Övüngen sözler söyleyen boynuzlu hayvan öldürüldü, bedeni yok edildi, yakılmak üzere teslim edildi. Öbür ü hayvandan egemenlik alındı, ancak belirli bir süre için yaşamalarına izin verildi. [7:11-12]

S: Daniel’in görümünde Günleri eski Olan’ın önüne kim getirildi?

C: Göğün bulutlarıyla gelen insanoğluna benzer biri Günleri eski Olan’ın önüne getirildi. [7:13]

S: Bu «insanoğluna benzer» birine ne verildi?

C: Bu «insanoğluna benzer» birine egemenlik, hiç yıkılmayacak bir krallık, yücelik ve kudret verildi. [7:14]

S: Daniel’e görümündeki bu dört hayvanın neyi simgelediği açıklandı?

C: Daniel’e bu dört hayvanın yerden çıkacak dört kral olduğu açıklandı. [7:17]

S: Kim krallığı alacak ve ebediyen elinde tutacak?

C: Yüceler Yücesi’nin kutsalları krallığı alacak ve ebetler ebedince ellerinde tutacaklar. [7:18]

S: Daniel orada duran birine dördüncü hayvan hakkında sorunca o ona dördüncü hayvanın kim olduğunu ve dünyaya ne yapacağını söyledi?

C: O dedi ki, dördüncü hayvan dördüncü krallıktır, bütün dünyayı yiyip bitirecek, çiğneyip parçalayacak. [7:23]

S: Orada duran biri on boynuz hakkında ne dedi?

C: Orada duran biri dördüncü krallıktan dört boynuzun çıkacağını söyledi. [7:24]

S: Orada duran biri on boynuzun arasından çıkan küçük boynuz hakkında ne dedi?

C: Orada duran biri dedi ki, on kraldan sonra öncekilerden farklı bir başka kral ortaya çıkacak ve üç kralın üzerinde zafer kazanacak. O, Yüceler Yücesi’ne karşı konuşacak ve O’nun kutsallarına baskı yapacak. Belirlenen Bayramları ve yasaları değiştirmeye çalışacak. O bir yıl, iki yıl ve yarım yıl bunlara egemen olacak, ama sonunda krallığının kudreti elinden alınacak, ona son verilecek ve o yok edilecek. [7:24-26]

S: Bütün göklerin altındaki krallık ve egemenlik kime verilecek?

C: Yüceler Yücesi’ne ait olan halka verilecek. [7:27]

S: Daniel bu görüme ne karşılık verdi?

C: Daniel çok endişelendi, benzi soldu, ama o bu görümü içinde sakladı. [7:28]