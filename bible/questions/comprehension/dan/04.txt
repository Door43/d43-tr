===== Daniel 04 Çeviri Üzere Sorular =====


S: Nebukadnessar bu fermanını kimlere gönderdi?

C: Nebukadnessar bu fermanını dünyadaki bütün halklara, uluslara ve dillere gönderdi. [4:1]

S: Nebukadnessar bu fermanını niçin gönderdi?

C: Nebukadnessar Yüceler Yücesi’nin kendisi için gerçekleştirdiği alâmetleri ve harikaları herkese bildirmek için bu fermanını gönderdi. [4:2]

S: Nebukadnessar Yüceler Yücesi hakkında ne dedi?

C: Nebukadnessar Yüceler Yücesi hakkında şöyle dedi: «O’nun alâmetleri ne büyük! Harikaları ne yüce! Krallığı ebedî krallıktır ve egemenliği kuşaklar boyu sürecek». [4:3]

S: Nebukadnessar’ı ne korkuttu?

C: Nebukadnessar’ı gördüğü bir rüya korkuttu. [4:5]

S: Nebukadnessar bütün bilge adamları kendisinin yanına getirsinler diye neden ferman etti?

C: Nebukadnessar Babil’in bilge adamlarının gelip onun rüyasını yorumlamasını istiyordu. [4:6]

S: Daniel’in Babil adı neydi ve Nebukadnessar’ın krallığındaki görevi neydi?

C: Daniel’in Babil adı Belteşassar’dı ve görevi «sihirbazların başkanı»ydı. [4:8-9]

S: Nebukadnessar rüyasının yorumunu kimin verebileceğine inanıyordu?

C: Nebukadnessar Daniel’in onun rüyasının yorumunu verebileceğine inanıyordu, çünkü Nebukadnessar Daniel hakkında şöyle dedi: «...kutsal ilâhların ruhu sende olduğu için hiçbir sır sana güçlük vermez.» [4:9,18]

S: Nebukadnessar rüyasının ilk kısmında ne gördü?

C: Nebukadnessar göklere erişen büyük, kuvvetli, güzel bir ağaç gördü. O, hayvanlara gölge, kuşlara mesken sağlıyordu. Meyvesi her canlının beslenebileceği kadar boldu. [4:10-12]

S: Nebukadnessar’ın rüyasında gökten inen kutsal haberci ağaca ilişkin ne söyledi?

C: Kutsal haberci ağacı ve dallarını kesmesini, yapraklarını yolmasını, meyvesini atmasını, ancak kütüğünü yerde bırakmasını söyledi. O, çiyle ıslansın; hayvanlarla birlikte yaşasın; yedi yıl boyunca insan aklı yerine hayvan aklı olsun. [4:13-16]

S: Nebukadnessar’ın rüyasındaki ağaca bunu yapmakta amaç neydi?

C: Amaç şuydu ki, canlı olanlar Yüceler Yücesi’nin insan krallıkları üzerinde egemenlik sürdüğünü ve onları dilediği kişiye verdiğini bilsinler. [4:17]

S: Daniel Nebukadnessar’ın rüyasındaki ağacın kim olduğunu söyledi?

C: Daniel o ağacın Nebukadnessar olduğunu söyledi. [4:22]

S: Daniel Nebukadnessar’ın rüyasını nasıl yorumladı?

C: Daniel dedi ki, Nebukadnessar insanlar arasından kovulacak, kırlarda yabanıl hayvanlarla birlikte yaşayacak, öküz gibi otla beslenecek, göğün çiyiyle ıslanacak. Yedi yıl sonra Nebukadnessar Yüceler Yücesi’nin insan krallıkları üzerinde egemenlik sürdüğünü ve krallığı dilediği kişiye verdiğini anlayacak. Sonunda Nebukadnessar göklerin egemenlik sürdüğünü anlayınca krallık kendisine geri verilecek. [4:24-26]

S: Nebukadnessar’ın rüyasını yorumladıktan sonra Daniel ona ne öğüt verdi?

C: Daniel Nebukadnessar’a günah işlemeyi bırakmasını ve doğru olanı yapmasını öğüt verdi. Ayrıca Nebukadnessar’a ezilenlere merhamet etmekle günahlarından dönmesini söyledi. [4:27]

S: Nebukadnessar’ın rüyasının yorumu ne zaman gerçekleşmeye başladı?

C: Bunların hepsi onun rüyasından on iki ay sonra gerçekleşmeye başladı? [4:28]

S: Yedi yılın sonunda Nebukadnessar’a ne oldu?

C: Nebukadnessar’ın aklı başına döndü.

S: Nebukadnessar, aklı başına döndükten sonra ne yaptı?

C: Nebukadnessar Yüceler Yücesi’ne hamdetti, O’nun sonsuz egemenliğini anladı ve Yüceler Yücesi’nin yüce iradesine uygun olan her şeyi yaptığını ikrar etti. [4:34-35]

S: Nebukadnessar’ın krallığına ne oldu?

C: Krallığı ona geri verildi. [4:36]

S: Nebukadnessar’ın Göklerin Kralı’na ilişkin son sözü neydi?

C: Son sözü şuydu: «Ben Nebukadnessar Göklerin Kralı’na şükrederim, hamdederim, onurlandırırım, çünkü bütün yaptıkları doğrudur, yolları adildir; O’nun kendini beğenmişleri alçaltmaya gücü yeter.» [4:37]