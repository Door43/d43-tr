===== Markos 02 Çeviri Üzere Sorular =====


S: Felçli adamı taşıyan dört adam ne yaptı?

C: O adamlar evin damını delip açarak felçli adamı İsa’ya indirdiler. [2:1-4]

S: İsa felçli adama ne dedi?

C: İsa ona, «Oğlum, günahların affedildi.» dedi. [2:5]

S: Neden bazı din bilginleri İsa’nın dediği söze itiraz ettiler?

C: Bazı din bilginleri, yalnızca Tanrı günahları affedebildiği için, İsa’nın Tanrı’ya küfrettiğini zannettiler. [2:6-7]

S: İsa, yeryüzünde günahları affetme yetkisine sahip olduğunu nasıl gösterdi?

C: İsa felçli adama şiltesini toplayıp evine gitmesini emretti ve o adam böyle yaptı. [2:8-12]

S: İsa Levi’ye kendisini izlemesini emrettiğinde Levi ne yapıyordu?

C: İsa Levi’yi çağırdığında Levi vergi toplama yerinde oturuyordu. [2:13-14]

S: İsa’nın, Levi’nin evinde ne yapması Ferisileri öfkelendirdi?

C: İsa’nın günahkâr insanlar ve vergiciler ile birlikte yemek yemesi onları öfkelendirdi. [2:15-16]

S: İsa kimleri çağırmaya gelmiş olduğunu söyledi?

C: İsa günahkâr insanları çağırmaya gelmiş olduğunu söyledi. [2:17]

S: Bazı insanlar İsa’ya oruca ilişkin ne soru surdular?

C: Onlar İsa’ya, Yahya’nın şakirtleriyle Ferisilerin şakirtleri oruç tutuyor da senin şakirtlerin neden tutmuyor, diye sordular. [2:18]

S: İsa, oruca ilişkin soruya ne cevap verdi?

C: İsa, davetlilerin damat yanlarında iken oruç tutamayacağını, fakat damat aralarından alınacağı zaman oruç tutacaklarını söyledi. [2:19-20]

S: İsa’nın şakirtlerinin Şabat Günü tarlalarda ne yapması Ferisileri öfkelendirdi?

C: İsa’nın şakirtlerinin Şabat Günü buğday başaklarından koparıp yemeleri Ferisileri öfkelendirdi. [2:23-24]

S: İsa, genelde yemeleri yasak olan ekmeği, ona ihtiyaç duyduklarında yiyen kimselere ilişkin hangi misali verdi?

C: İsa, Davut’un ihtiyacı yüzünden genelde rahiplerden başkasının yemesi yasak olan adak ekmeklerini yemesini misal verdi. [2:25-26]

S: İsa, Şabat Günü’nün kimin için yaratılmış olduğunu söyledi?

C: İsa, Şabat Günü’nün insanlar için yaratılmış olduğunu söyledi. [2:27]

S: İsa hangi yetkiye sahip olduğunu ilan etti?

C: İsa kendisinin Şabat Günü’nün de Rabbi olduğunu ilan etti. [2:28]