===== Markos 14 Çeviri Üzere Sorular =====


C: Onlar İsa’yı hileyle yakalayıp öldürmenin yolunu arıyorlardı. [14:1]

S: Başçı rahipler ve din bilginleri Mayasız Ekmek Bayramı’nda neden bunu yapmak istemediler?

C: Halkın ayaklanmasından endişeleniyorlardı da ondan. [14:2]

S: Cüzamlı Simun’un evinde bir kadın İsa’ya ne yaptı?

C: İçinde çok pahalı yağ bulunan bir şişeyi kırıp yağı İsa’nın başına döktü. [14:3]

S: Bazıları niçin kadını azarladılar?

C: Bazıları, parfümü satıp parasını yoksullara vermediğinden dolayı kadını azarladılar. [14:5]

S: İsa o kadının kendisine ne yaptığını söyledi?

C: İsa o kadının kendisinin bedenini gömülmeye hazırladığını söyledi. [14:8]

S: İsa, o kadının yaptığı işle ilgili ne vaat etti?

C: İsa, Müjde dünyanın neresinde duyurulursa o kadının yaptığı işin de hep anılacağını vaat etti. [14:9]

S: Yahuda İskariyot başçı rahiplere niçin gitti?

C: Yahuda İskariyot, İsa’yı ele vermek için başçı rahiplere gitti. [14:10]

S: Şakirtler Fısıh yemeğini yiyecekleri yeri nasıl buldular?

C: İsa onlara şehre girip su testisi taşıyan bir adamı izlemelerini, sonra o adama Fısıh yemeğini yiyecekleri misafir odasının nerede olduğunu sormalarını emretti. [14:12-14]

S: Onlar oturup yemek yerlerken İsa onlara ne söyledi?

C: İsa, kendisiyle birlikte yemek yiyen şakirtlerinden birinin kendisine ihanet edeceğini söyledi. [14:18]

S: İsa hangi şakirdin kendisine ihanet edeceğini söyledi?

C: İsa, ekmeğini kendisiyle birlikte sahana batıran şakirdin kendisine ihanet edeceğini söyledi. [14:20]

S: İsa, kendisine ihanet edecek şakirdin akıbeti hakkında ne dedi?

C: İsa dedi ki, o kişi hiç doğmasaydı, kendisi için daha iyi olurdu. [14:21]

S: İsa böldüğü ekmeği şakirtlerine verdiğinde ne dedi?

C: İsa, «Alın. Bu, bedenimdir.» dedi. [14:22]

S: İsa şakirtlerine kâseyi verdiğinde ne dedi?

C: İsa, «Bu, birçokları uğruna akıtılan ahit kanımdır.» dedi. [14:24]

S: İsa, asmanın bu ürününden bir daha ne zaman içeceğini söyledi?

C: İsa, Tanrı’ın Hükümranlığı’nda yeniden içeceği günde asmanın bu ürününden içeceğini söyledi. [14:25]

S: Zeytin Dağı’nda İsa şakirtlerine ilişkin neyi önceden bildirdi?

C: İsa, şakirtlerinin hepsinin kendisinden ötürü sendeleyip düşeceğini önceden bildirdi. [14:27]

S: Petrus asla sendeleyip düşmeyeceğini söyleyince İsa kendisine ne söyledi?

C: İsa, Petrus’a, horoz iki kez ötmeden önce kendisini üç kez inkar edeceğini söyledi. [14:30]

S: İsa üç şakirdine, kendisi dua ederken ne yapmasını söyledi?

C: İsa onlara orada kalıp uyanık durmalarını söyledi. [14:32-34]

S: İsa ne için dua etti?

C: İsa o saatin kendisinden uzaklaştırılması için dua etti. [14:35]

S: İsa, Baba’ya yaptığı duasının cevabı olarak neyi kabul etmeye hazırdı.

C: İsa, Baba’nın kendisi için iradesi olan her şeyi kabul etmeye hazırdı. [14:36]

S: İsa, üç şakirdin yanına döndüğünde ne buldu?

C: İsa, üç şakirdi uykuda buldu. [14:37]

S: İsa, ikinci kez duadan döndüğünde ne buldu?

C: İsa, üç şakirdi uykuda buldu. [14:40]

S: İsa, üçüncü kez duadan döndüğünde ne buldu?

C: İsa, üç şakirdi uykuda buldu. [14:41]

S: Yahuda muhafızlara kimin İsa olduğunu bildirmek için ne işaret verdi?

C: Yahuda kimin İsa olduğunu bildirmek için İsa’yı öptü. [14:44-45]

S: İsa, yakalanışında kutsal yazının nasıl yerine geldiğini söyledi?

C: İsa, kendisini haydutmuş gibi kılıç ve sopalarla yakalamaya gelmeleriyle kutsal yazının yerine geldiğini söyledi. [14:48-49]

S: İsa yakalandığında kendisiyle birlikte olanlar ne yaptılar?

C: İsa’yla birlikte olanlar kendisini terk edip kaçtılar. [14:50]

S: İsa yakalandığında İsa’yı izleyen genç bir adam ne yaptı?

C: Genç adam keten bezden sıyrılıp çıplak olarak kaçtı. [14:51-52]

S: İsa başrahibin yanına götürüldüğünde Petrus neredeydi?

C: Petrus ısınmak için muhafızlarla birlikte ateşin başında oturmuştu. [14:53-54]

S: Kurul’un önünde İsa’ya karşı verilen ifadelerde ne sorun vardı?

C: İsa’ya karşı verilen ifadeler yalandı ve birbirini tutmadı. [14:55-59]

S: Başrahip İsa’ya kim olduğu hakkında ne sordu?

C: Başrahip İsa’ya Mübarek Olan’ın Oğlu Mesih olup olmadığını sordu. [14:61]

S: İsa başrahibin sorununu nasıl cevapladı?

C: İsa, Mübarek Olan’ın Oğlu Mesih olduğunu tasdik etti. [14:62]

S: İsa’nın cevabını duyan başrahip İsa’nın suçunun ne olduğunu söyledi?

C: Başrahip İsa’nın Tanrı’ya küfretmekle suçlu olduğunu söyledi. [14:64]

S: Onlar İsa’yı ölüm cezasını hak ettiği biri olarak mahkûm ettikten sonra kendisine ne yaptılar?

C: O’nun üzerine tükürdüler ve O’nu vurdular. [14:65]

S: Petrus, kendisinin İsa’yla birlikte olduğunu söyleyen hizmetçi kıza ne cevap verdi?

C: Petrus, kızın neden bahsettiğini bilmediğini ve anlamadığını cevap verdi. [14:66-68]

S: Petrus, İsa’nın şakirdi olup olmadığı kendisine sorulduğunda ne cevap verdi?

C: Petrus, kendine lanet okuyup ant içerek İsa’yı tanımadığını dedi. [14:71]

S: Petrus üçüncü kez cevap verdikten sonra ne oldu?

C: Petrus üçüncü kez cevap verdikten sonra ikinci kez horoz öttü. [14:72]

S: Petrus horozu duyduktan sonra ne yaptı?

C: Petrus horozu duyduktan sonra hüngür hüngür ağladı. [14:72]