===== Markos 01 Çeviri Üzere Sorular =====


S: Yeşaya Peygamber, Rab’bin gelişinden önce ne olacağını önceden bildirdi?

C: Yeşaya, Tanrı’nın bir elçisini, Rab’bin yolunu hazırlamak için çölde haykıran birinin sesini göndereceğini önceden bildirdi. [1:2-3]

S: Yahya geldiği zaman ne vaaz etti?

C: Yahya geldiği zaman günahların affedilmesi için tövbe vaftizini vaaz etti. [1:4]

S: İnsanlar Yahya tarafından vaftiz edilirken ne yaparlardı?

C: İnsanlar Yahya tarafından vaftiz edilirken günahlarını itiraf ederlerdi. [1:5]

S: Yahya ne yerdi?

C: Yahya çekirge ve yaban balı yerdi. [1:6]

S: İsa, kendisinden sonra gelecek Olan’ın neyle vaftiz edeceğini söyledi?

C: Yahya, kendisinden sonra gelen Olan’ın Kutsal Ruh’la vaftiz edeceğini söyledi. [1:8]

S: İsa Yahya tarafından vaftiz edildikten sonra sudan çıkarken ne gördü?

C: İsa vaftiz edildikten sonra göklerin yarıldığını ve Ruh’un güvercin gibi üzerine indiğini gördü.  [1:10]

S: İsa vaftiz edildikten sonra göklerden gelen ses ne dedi?

C: Göklerden gelen ses, «Sevdiğim Oğlum Sensin, Senden çok razıyım!» dedi. [1:11]

S: İsa’yı çöle kim götürdü?

C: İsa’yı çöle Ruh götürdü. [1:12]

S: İsa çölde kaç gün kaldı ve orada O’nun başına ne geldi?

C: İsa çölde kırk gün kaldı ve orada Şeytan tarafından denendi. [1:13]

S: İsa hangi sözü ilan etti?

C: İsa Tanrı’nın Hükümranlığı’nın yaklaştığını ve insanların tövbe edip Müjde’ye inanmaları gerektiğini ilan etti. [1:15]

S: İsa, Simun ve Andreas’ı ne yapacağını söyledi?

C: İsa, Simun ve Andreas’ı insan tutan balıkçılar yapacağını söyledi. [1:17]

S: Simun, Andreas, Yakup ve Yuhanna’nın mesleği neydi?

C: Simun, Andreas, Yakup ve Yuhanna balıkçıydılar. [1:16,19]

S: Neden İsa’nın öğrettikleri havradaki insanları hayrete düşürdü?

C: İsa’nın öğrettikleri o insanları hayrete düşürdü, çünkü İsa yetki sahibi biri gibi öğretiyordu. [1:22]

S: Havradaki kötü ruh İsa’yı nasıl adlandırdı?

C: Havradaki kötü ruh İsa’yı Tanrı’nın Kutsalı adlandırdı. [1:24]

S: İsa’yla ilgili haber ne oldu?

C: İsa’yla ilgili haber her yere yayıldı. [1:28]

S: Onlar Simun’un evine gittikleri zaman İsa kime şifa verdi?

C: Onlar Simun’un evine gittikleri zaman İsa Simun’un kaynanasına şifa verdi. [1:30]

S: Akşam olunca ne oldu?

C: Akşam olunca insanlar bütün hastaları ve cine tutulmuş olanları İsa’ya getirdiler ve İsa onlara şifa verdi. [1:32-34]

S: Hava aydınlanmadan önce İsa ne yaptı?

C: Hava aydınlanmadan önce İsa ıssız yere gidip orada dua etti. [1:35]

S: İsa Simun’a ne yapmak için gelmiş olduğunu söyledi?

C: İsa, civardaki kasabalarda vaaz etmek için gelmiş olduğunu söyledi. [1:38-39]

S: İsa, kendisine şifa vermesi için yalvaran cüzamlı adama ne yaptı?

C: İsa o cüzamlı adama acıyıp şifa verdi. [1:40-42]

S: İsa cüzamlı adama ne yapmasını söyledi ve neden?

C: İsa cüzamlı adama Musa’nın emrettiği gibi tanıklık olarak kurban sunmasını söyledi. [1:44]