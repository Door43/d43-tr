===== 1. Korintliler 03 Çeviri Üzere Sorular =====


S: Pavlus Korintli imanlılarla ruhsal kişilerle konuşur gibi konuşamadığını niçin söyler?

C: Pavlus onlarla ruhsal kişilerle konuşur gibi konuşamıyordu, çünkü onlar hâlâ bedensel olup aralarında kıskançlık ve çekişme vardı. [3:1,3]

S: Pavlus kimdi ve Apollos kimdi?

C: Onlar Korintlilerin vasıtasıyla Mesih’e iman ettikleri hizmetkârlar, Tanrı’nın emektaşlarıydı. [3:5,9]

S: Ekileni büyüten kimdir?

C: Ekileni büyüten Tanrı’dır. [3:7]

S: Temel nedir?

C: Temel İsa Mesih’tir. [3:11]

S: İsa Mesih’in temeli üzerinde inşa eden kişinin yaptığı iş nasıl olacak?

C: Onun yaptığı iş gündüz ışığında ve ateşte belli olacak. [3:12-13]

S: Ateş insanın yaptığı işi ne yapacak?

C: Ateş herkesin yaptığı işin niteliğini ortaya çıkaracak. [3:13]

S: İnsanın inşa ettiği bir şey ateşten sonra kalırsa ne olacak?

C: O insan mükâfat alacak. [3:14]

S: Yaptığı işler yanan insana ne olacak?

C: O insan zarar çekecek, fakat kendisi, ateşten kurtulmuş biri gibi olsa bile kurtulacak. [3:15]

S: İsa Mesih’e iman eden bizler kimiz ve içimizde kim yaşıyor?

C: Biz Tanrı’nın mabediyiz ve Tanrı’nın Ruhu içimizde yaşıyor. [3:16]

S: Biri Tanrı’nın mabedini yıkarsa ne olacak?

C: Tanrı’nın mabedini yıkan kişiyi Tanrı yıkacaktır. [3:17]

S: Bu çağın ölçülerine göre kendini hikmetli sayan kişiye Pavlus ne der?

C: Pavlus ona der ki, «hikmetli olmak için 'akılsız' olsun.» [3:18]

S: Rab hikmetlilerin düşünceleri hakkında ne biliyor?

C: Rab hikmetlilerin düşüncelerinin boş olduğunu biliyor. [3:20]

S: Pavlus Korintli imanlılara niçin insanlarla övünmeyi bırakmalarını söyler?

C: Pavlus onlara övünmeyi bırakmalarını söyler, «çünkü her şey sizindir» ve çünkü «...siz Mesih’insiniz ve Mesih Tanrı’nındır...» [3:21-23]