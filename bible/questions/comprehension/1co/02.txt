===== 1. Korintliler 02 Çeviri Üzere Sorular =====


S: Pavlus Tanrı’nın saklı gerçeklerini duyururken Korintlilere nasıl geldi?

C: Pavlus Tanrı’nın saklı gerçeklerini duyururken söz ustalığı veya hikmetle gelmedi. [2:1]

S: Pavlus Korintliler arasındayken ne bilmeye karar verdi?

C: Pavlus çarmıha gerilmiş İsa Mesih’ten başka hiçbir şey bilmemeye karar verdi. [2:2]

S: Pavlus’un sözü ve vaazı niçin hikmetin ikna edici sözleriyle değil, Ruh’un ve kudretin gösterisiyle yapılıyordu?

C: Onların imanı insan hikmetine değil, Tanrı’nın kudretine dayansın diye. [2:4-5]

S: Pavlus ve kendisiyle birlikte olanlar hangi hikmetten bahsediyorlardı?

C: Onlar Tanrı’nın saklı gerçeklerindeki hikmetinden, Tanrı’nın çağlardan önce bizim yüceliğimiz için belirlediği saklı hikmetten bahsediyorlardı. [2:7]

S: Pavlus’un döneminin önderleri Tanrı’nın hikmetini anlasalardı ne yapmazlardı?

C: O önderler Tanrı’nın hikmetini anlasalardı izzetin Rabbi’ni çarmıha germezlerdi. [2:8]

S: Pavlus ve kendisiyle birlikte olanlar Tanrı’nın hikmetini nasıl bildiler?

C: Tanrı bu şeyleri Ruh vasıtasıyla onlara açıkladı. [2:10]

S: Tanrı’nın derin şeylerini kim bilir?

C: Tanrı’nın derin şeylerini sadece Tanrı’nın Ruhu bilir. [2:11]

S: Pavlus ve kendisiyle birlikte olanların Tanrı’dan gelen Ruh’u almalarının bir sebebi nedir?

C: Onlar Tanrı’nın bize ihsan ettiği şeyleri bilsinler diye Tanrı’dan gelen Ruh’u aldılar. [2:12]

S: Ruhsal olmayan kişi Tanrı’nın Ruhu’na özgü şeyleri neden kabul edemez veya bilemez?

C: Ruhsal olmayan kişi bunları kabul edemez, çünkü bunlar ona saçma gelir; ve bunları bilemez, çünkü bunlar ruhsal yolla kavranır. [2:14]

S: Pavlus, İsa’ya iman edenlerin kimin düşüncesine sahip olduklarını söyler?

C: Pavlus onların Mesih’in düşüncesine sahip olduklarını söyler. [2:16]