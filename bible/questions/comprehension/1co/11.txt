===== 1. Korintliler 11 Çeviri Üzere Sorular =====


S: Pavlus Korintli imanlılara kimi örnek almalarını söyledi?

C: Pavlus onlara kendisini örnek almalarını söyledi. [11:1]

S: Pavlus kimi örnek alıyordu?

C: Pavlus Mesih’i örnek alıyordu. [11:1]

S: Pavlus Korintli imanlıları niçin övdü?

C: Pavlus her durumda kendisini hatırladıkları ve onlara iletmiş olduğu geleneklere sımsıkı yapıştıkları için onları övdü. [11:2]

S: Mesih’in başı kimdir?

C: Mesih’in başı Tanrı’dır. [11:3]

S: Erkeğin başı kimdir?

C: Erkeğin başı Mesih’tir. [11:3]

S: Kadının başı kimdir?

C: Kadının başı erkektir. [11:3]

S: Bir erkek başı örtülü olarak dua ettiği zaman ne olur?

C: Bir erkek başı örtülü olarak dua ediyorsa başını küçük düşürmüş olur. [11:4]

S: Bir kadın başı örtülmemiş olarak dua ettiği zaman ne olur?

C: Başı örtülmemiş olarak dua eden her kadın başını küçük düşürmüş olur. [11:5]

S: Erkek neden başını örtmemelidir?

C: Erkek Tanrı’nın sureti ve izzeti olduğu için başını örtmemelidir. [11:7]

S: Kadın kimin için yaratıldı?

C: Kadın erkek için yaratıldı. [11:9]

S: Kadın ve erkek neden birbirine bağlıdırlar?

C: Kadın erkekten yaratıldı ve erkek kadından doğar. [11:11-12]

S: Pavlus, arkadaşları ve Tanrı’nın kiliselerinin dua eden kadınlara dair âdeti neydi?

C: Onların âdeti, kadınların başı örtülü olarak dua etmeleriydi. [11:10,13,16]

S: Korintli imanlıların arasında neden bölünmeler olması gerekir?

C: Onların arasında denenmiş olanlar tanınsın diye bölünmeler olması gerekir. [11:19]

S: Korint’teki kilise yemeğe toplandığı zaman ne oluyordu?

C: Onlar yemek yerken her biri ötekini beklemeden kendi yemeğini yiyordu. Biri aç kalıyor, öbürü ise sarhoş oluyordu. [11:21]

S: Ele verildiği gece Rab ekmeği böldükten sonra ne dedi?

C: O dedi: «Bu sizin uğrunuza feda edilen bedenimdir. Beni anmak için böyle yapın.» [11:23,24]

S: Rab yemekten sonra kâseyi alıp ne dedi?

C: O dedi: «Bu kâse, kanımla gerçekleşen yeni ahittir. Her içtiğinizde beni anmak için böyle yapın.» [11:25]

S: Bu ekmeği her yediğinizde ve bu kâseden her içtiğinizde ne yapmış olursunuz?

C: Rab’bin gelişine dek ölümünü ilan etmiş olursunuz. [11:26]

S: Neden insan uygun olmayan şekilde bu ekmeği yememeli ya da Rab’bin kâsesinden içmemelidir?

C: Böyle yapmakla o, Rab’bin bedenine ve kanına karşı suçlu olur. Kendine karşı yargı yer ve içer. [11:27,29]

S: Korint’teki kilisede uygun olmayan şekilde ekmeği yiyen ve Rab’bin kâsesinden içen birçoklarına ne oldu?

C: Onların çoğu hastalandı ve bazıları öldüler. [11:30]

S: Pavlus Korintli imanlılara yemek için bir araya geldikleri zaman ne yapmalarını söyler?

C: Onlara birbirini beklemelerini söyler. [11:33]