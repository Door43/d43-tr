===== 1. Korintliler 12 Çeviri Üzere Sorular =====


S: Pavlus Korintli imanlıların ne konuda bilgili olmalarını ister?

C: Pavlus onların ruhsal armağanlar konusunda bilgili olmalarını ister. [12:1]

S: Tanrı’nın Ruhu ile konuşan kişi ne diyemez?

C: «İsa’ya lanet olsun!» diyemez. [12:3]

S: İnsan, «İsa Rab’dir» nasıl diyebilir?

C: İnsan sadece Kutsal Ruh’un vasıtasıyla, «İsa Rab’dir» diyebilir. [12:3]

S: Tanrı her imanlıda ne sağlar?

C: Tanrı her imanlıda çeşitli armağanlar, çeşitli hizmetler, çeşitli faaliyetler sağlar. [12:4-6]

S: Ruh’un görünen açıklanışı ne amaçla verilir?

C: Herkesin yararı için verilir. [12:7]

S: Ruh’un verdiği bazı armağanlar nelerdir?

C: Bazı armağanlar şunlardır: hikmet sözü, bilgi sözü, iman, şifa armağanları, kudret işleri, peygamberlik, ruhları ayırt etme yeteneği, çeşitli diller ve dilleri çevirme. [12:8-10]

S: Her birinin ne armağan alacağını kim kararlaştırır?

C: Ruh armağanları her birine dilediği gibi ayrı ayrı verir. [12:11]

S: Bütün Mesih inanlıları neye vaftiz edildiler?

C: Hepimiz bir bedene vaftiz edildik ve hepimize aynı Ruh’tan içirildi. [12:13]

S: Bedenin her azasını kim düzenledi ve tasarladı?

C: Bedenin her azasını Tanrı düzenledi ve tasarladı. [12:18]

S: Bedenin daha az değerli görünen azalarından vazgeçebilir miyiz?

C: Hayır. Bedenin daha az değerli görünen azaları vazgeçilmezdir. [12:22]

S: Tanrı bedenin daha az değerli azaları dahil olmak üzere tüm azaları için ne yaptı?

C: Tanrı tüm azaları birleştirdi ve az değerli olanlarına daha çok değer verdi. [12:24]

S: Tanrı bedenin az değerli azalarına niçin daha çok değer verdi?

C: Beden içinde ayrılık olmasın, fakat azaları birbiri için aynı kaygıyı taşısın diye bunu yaptı. [12:25]

S: Tanrı kilisede kimleri atadı?

C: Tanrı kilisede öncelikle havarileri, ikinci olarak peygamberleri, üçüncü olarak öğretmenleri, kudretli işler yapanları, şifa armağanlarına sahip olanları, başkalarına yardım edenleri, yöneticileri ve çeşitli dillerle konuşanları atadı. [12:28]

S: Pavlus Korintli imanlılara neyi gayretle istemelerini emreder?

C: O onlara daha üstün armağanları gayretle istemelerini emreder. [12:31]

S: Pavlus Korintli imanlılara ne göstereceğini söyler?

C: Pavlus onlara daha da üstün bir yol göstereceğini söyler. [12:31]