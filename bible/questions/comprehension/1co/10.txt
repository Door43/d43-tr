===== 1. Korintliler 10 Çeviri Üzere Sorular =====


S: Onların atalarının çölde hangi ortak deneyimleri vardı?

C: Atalarının hepsi bulut altındaydı ve denizden geçti. Hepsi bulutta ve denizde Musa’ya vaftiz edildi, hepsi aynı ruhsal yiyeceği yedi, hepsi aynı ruhsal içeceği içti. [10:1-4]

S: Atalarını izleyen ruhsal kaya kimdi?

C: Onları izleyen ruhsal kaya Mesih’ti. [10:4]

S: Tanrı neden Musa’nın döneminde onların atalarından hoşnut olmadı?

C: Tanrı atalarından hoşnut olmadı, çünkü ataları kötü şeyleri arzuladılar, fuhuş yaptılar, Tanrı’yı denediler ve söylendiler. [10:6-10]

S: Tanrı atalarının davranışını cezalandırmak için ne yaptı?

C: Onlar çeşitli sebeplerle öldüler; kimisini yılanlar, kimisini ölüm meleği öldürdü. Onların cesetleri çöle serildi. [10:8-10]

S: Bu olaylar niçin meydana geldi ve niçin yazıldı?

C: Bunlar bize ibret olsun diye meydana geldi ve bize öğüt olsun diye yazıldı. [10:11]

S: Olağandışı bir denenmeyle karşılaştık mı?

C: Tüm insanlık için ortak olandan başka bir denemeyle karşılaşmadık. [10:13]

S: Tanrı, denenmeye dayanabilmemiz için ne yaptı?

C: Tanrı denenmeye dayanabilmemiz için çıkış yolunu sağladı. [10:13]

S: Pavlus Korintli imanlıları neden kaçınsınlar diye uyarır?

C: Pavlus onları putperestlikten kaçınsınlar diye uyarır. [10:14]

S: İmanlıların kutsadıkları şükran kâsesi nedir ve bölüp yedikleri ekmek nedir?

C: Kâse Mesih’in kanına paydaşlıktır. Ekmek Mesih’in bedenine paydaşlıktır. [10:16]

S: Öteki uluslardaki putperestler kurbanlarını kime sunarlar?

C: Onlar kurbanlarını Tanrı’ya değil, cinlere sunarlar. [10:20]

S: Pavlus Korintli imanlıların cinlerle paydaşlık etmesini istemediğinden dolayı onlara ne yapamayacaklarını söyler?

C: Pavlus onlara hem Rab’bin hem cinlerin kâsesinden içemeyeceklerini ve hem Rab’bin hem cinlerin sofrasına ortak olamayacaklarını söyler. [10:20-21]

S: Biz Rab’be iman edenler cinlerle paydaşlık edersek ne yapmış oluruz?

C: Rab’bi kıskandırmış oluruz. [10:22]

S: Kendi yararımızı gözetmemiz gerekir mi?

C: Hayır. Bunun yerine her birimizin komşusunun yararını gözetmesi gerekir. [10:24]

S: İmansız bir kişi sizi yemeğe davet ederse, siz de gitmek isterseniz, ne yapmanız gerekir?

C: Önünüze konulan her şeyi vicdan meselesi yapmadan yemeniz gerekir. [10:27]

S: Sizi davet eden imansız kişi yiyeceğiniz yemeğin puta sunulan kurbandan geldiğini söylerse onu niçin yapmamanız gerekir?

C: Size bunu söyleyen kişinin yararına ve öbür kişinin vicdan huzuru için bunu yememeniz gerekir. [10:28-29]

S: Tanrı’nın izzeti için ne yapmalıyız?

C: Yememiz ve içmemiz dahil olmak üzere her şeyi Tanrı’nın izzeti için yapmalıyız. [10:31]

S: Yahudilerin, Greklerin ya da Tanrı’nın kilisesinin ayartılmasına niçin sebep olmamalıyız?

C: Onlar kurtulsunlar diye onların ayartılmasına sebep olmamalıyız. [10:32-33]