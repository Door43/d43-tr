===== 1. Korintliler 06 Çeviri Üzere Sorular =====


S: Kutsallar kimi yargılayacaklar?

C: Kutsallar dünyayı ve melekleri yargılayacaklar. [6:2-3]

S: Pavlus Korint’teki kutsalların neyi yargılamaya yeterli olacaklarını söyler?

C: Pavlus onların bu hayatın sorunları ile ilgili davaları yargılamaya yeterli olacaklarını söyler. [6:1-3]

S: Korint’teki imanlılar aralarındaki ihtilafları nasıl hallediyordu?

C: Bir imanlı öbür imanlıya karşı dava açıyor ve imansız bir yargıç o davaya bakıyordu. [6:6]

S: Korintli imanlıların birbirinden davacı olmaları neyin belirtisiydi?

C: Onların yenilgisinin belirtisiydi. [6:7]

S: Tanrı’nın Hükümranlığı’nı kimler miras almayacaklar?

C: Zalimler; fuhuş yapanlar, puta tapanlar, zina edenler, erkek fahişeler, eşcinseller, hırsızlar, açgözlüler, ayyaşlar, iftiracılar ve soyguncular Tanrı’nın Hükümranlığı’nı miras almayacaklar. [6:9-10]

S: Daha önce zalim olan Korintli imanlılar ne oldular?

C: Onlar temizlendiler, kutsal kılındılar, Rab İsa Mesih’in adıyla ve Tanrımız’ın Ruhu’yla aklandılar. [6:11]

S: Pavlus hangi iki şeyin kendisine egemen olmasına izin vermeyeceğini söyler?

C: Pavlus yemek ve fuhuşun kendisine egemen olmasına izin vermeyeceğini söyler. [6:12-13]

S: İmanlıların bedenleri neyin azalarıdır?

C: Bedenleri Mesih’in azalarıdır. [6:15]

S: İmanlılar bedenlerini fahişelerle birleştirsinler mi?

C: Asla. Kesinlikle hayır! [6:15]

S: Fahişeyle birleşen bir kişi ne olur?

C: Onunla tek beden olur. [6:16]

S: Rab’le birleşen bir kişi ne olur?

C: O’nunla tek ruh olur. [6:17]

S: Fuhuş yapan insanlar kime karşı günah işlerler?

C: Fuhuş yapan insanlar kendi bedenlerine karşı günah işlerler. [6:18]

S: İmanlılar neden bedenleriyle Tanrı’yı yüceltmelidirler?

C: Bedenleri Kutsal Ruh’un mabedi olduğu ve bir bedel karşılığı satın alınmış oldukları için bedenleriyle Tanrı’yı yüceltmelidirler. [6:19-20]