===== 1. Korintliler 01 Çeviri Üzere Sorular =====


S: Pavlus’u kim çağırdı ve Pavlus ne olmaya çağrıldı?

C: İsa Mesih Pavlus’u havari olmaya çağırdı. [1:1]

S: Pavlus Korint’teki kilisenin Babamız Tanrı’dan ve Rab İsa Mesih’ten ne almalarını arzular?

C: Pavlus onlara Babamız Tanrı’dan ve Rab İsa Mesih’ten lütuf ve esenlik olmasını arzular. [1:3]

S: Tanrı Korint’teki kiliseyi nasıl zenginleştirdi?

C: Tanrı onları her bakımdan -tüm söz ve tüm bilgi ile- zenginleştirdi. [1:5]

S: Korint’teki kilisenin nede eksiği yoktu?

C: Hiçbir ruhsal armağanda eksiği yoktu. [1:7]

S: Tanrı neden Korint’teki kiliseyi sona kadar güçlendirecektir?

C: Rabbimiz İsa Mesih’in gününde kusursuz olmaları için onları güçlendirecektir. [1:8]

S: Pavlus Korint’teki kiliseyi ne yapmaya teşvik eder?

C: Pavlus onları teşvik eder ki, hepsi uyum içinde olsun, aralarında bölünmeler olmasın ve onlar aynı düşüncede ve aynı gayede birleşsinler. [1:10]

S: Kloi’nin ev halkı Pavlus’a ne bildirdi?

C: Kloi’nin ev halkı Pavlus’a Korint’teki kilisenin halkı arasında çekişmelerin meydana gelmiş olduğunu bildirdi. [1:11]

S: Pavlus çekişmelerle ne kastediyordu?

C: Pavlus şunu kastediyordu: Her biriniz, «Ben Pavlus’a bağlıyım», «Ben Apollos’a bağlıyım», «Ben Kefas’a bağlıyım» ya da «Ben Mesih’e bağlıyım» diyor. [1:12]

S: Pavlus Krispus’la Gayus’tan başka onlardan hiçbirini vaftiz etmediği için neden Tanrı’ya şükrediyor?

C: Pavlus bunun için Tanrı’ya şükrediyordu, çünkü böylece onların Pavlus’un adıyla vaftiz edildiklerini söylemelerine fırsat vermezdi. [1:14-15]

S: Mesih Pavlus’u ne yapmaya gönderdi?

C: Mesih Pavlus’u Müjde’yi yaymaya gönderdi. [1:17]

S: Çarmıhla ilgili bildiri mahva gidenler için nedir?

C: Çarmıhla ilgili bildiri mahva gidenler için saçmalıktır. [1:18]

S: Çarmıhla ilgili bildiri Tanrı’nın kurtardığı kişiler için nedir?

C: Tanrı’nın kurtardığı kişiler için bu bildiri Tanrı’nın kudretidir. [1:18]

S: Tanrı dünya hikmetini neye dönüştürdü?

C: Tanrı dünya hikmetini saçmalığa dönüştürdü. [1:20]

S: Tanrı iman edenleri vaazın saçmalığı ile kurtarmaya niçin razı oldu?

C: Tanrı buna razı oldu, çünkü dünya kendi hikmetiyle Tanrı’yı tanımadı. [1:21]

S: İnsanlara göre hikmetli veya güçlü sayılanların ya da soyluların ne kadarını Tanrı çağırdı?

C: Tanrı böylelerinin çoğunu çağırmadı. [1:26]

S: Tanrı dünyanın saçma ve zayıf saydıklarını neden seçti?

C: Tanrı bunu hikmetlileri utandırmak ve güçlü olanları utandırmak için yaptı. [1:27]

S: Tanrı, kimsenin O’nun önünde övünmesine sebep olmasın diye ne yaptı?

C: Tanrı dünyada önemsiz görülen, küçümsenen, hiç sayılan şeyleri seçti. [1:28-29]

S: İmanlılar neden Mesih İsa’dalardı?

C: Onlar Tanrı’nın yaptığı iş sayesinde Mesih İsa’dalardı. [1:30]

S: Mesih İsa bizim için ne oldu?

C: O bizim için Tanrı’dan gelen hikmet, doğruluğumuz, kutsallığımız ve kurtuluşumuz oldu. [1:30]

S: Övünecek olursak kiminle övüneceğiz?

C: Övünen, Rab’le övünsün. [1:31]