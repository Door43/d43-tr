===== 1. Korintliler 14 Çeviri Üzere Sorular =====


S: Pavlus özellikle hangi ruhsal armağanı gayretle istememiz gerektiğini söyledi?

C: Pavlus özellikle peygamberliği gayretle istememiz gerektiğini söyledi. [14:1]

S: Bir kişi bilmediği bir dille konuştuğu zaman kime seslenir?

C: İnsanlara değil, Tanrı’ya seslenir. [14:2]

S: Peygamberlik neden dillerle konuşmaktan üstündür?

C: Bilmediği bir dille konuşan kendi kendini geliştirir, ama peygamberlik eden kiliseyi geliştirir. Dolayısıyla peygamberlik eden, dillerle konuşandan üstündür. [14:3-5]

S: Pavlus kimsenin anlamadığı konuşmayı neyle kıyaslar?

C: O bunu kaval ya da lir gibi belirgin sesler çıkarmayan aletler ve belirsiz ses çıkaran borazan ile kıyaslar. [14:7-9]

S: Pavlus Korintli imanlıların ne yapmayı gayretle istemeleri gerektiğini söyler?

C: Pavlus onların kiliseyi geliştirme bakımından zenginleşmeyi gayretle istemeleri gerektiğini söyler. [14:12]

S: Bilmediği bir dille konuşan kişi ne için dua etmelidir?

C: Söylediklerini çevirebilmek için dua etmelidir. [14:13]

S: Pavlus bilmediği bir dille dua ettiği zaman ruhunun ve zihninin ne yaptığını söyledi?

C: Pavlus dedi ki, o bilmediği bir dille dua ederse ruhu dua eder, ama zihni semeresiz kalır. [14:14]

S: Pavlus nasıl dua edeceğini ve nasıl ilahi söyleyeceğini söyledi?

C: Pavlus sadece ruhuyla değil, zihniyle de dua edeceğini ve ilahi söyleyeceğini söyledi. [14:15]

S: Pavlus dillerle on bin söz söylemektense ne yapmayı yeğlediğini söyledi?

C: Pavlus dillerle on bin söz söylemektense zihninden beş söz söylemeyi yeğlediğini söyledi. [14:19]

S: Diller ve peygamberlik kimin için alâmettir?

C: Diller imansızlar için, peygamberlikse imanlılar için alâmettir. [14:22]

S: Kilisenin dışındakiler ve imansızlar, kiliseye girdikleri zaman bütün imanlılar dillerle konuşurlarsa ne düşünecekler?

C: Büyük ihtimalle imanlıların çıldırdıklarını söyleyecekler. [14:23]

S: Pavlus, kilisede herkes peygamberlik ederse ve dışındakilerden veya imansızlardan biri kiliseye girerse ne olacağını söyler?

C: Pavlus kilisenin dışındaki veya imansız olan o kişinin işittiği her sözle suçlu olduğunu anlayacağını, bütün söylenenlerle yargılanacağını söyler. [14:24]

S: Peygamberlik edenler kilisenin dışındaki veya imansız olan o kişinin yüreğindeki sırlarını açığa çıkarırsa o ne yapacak?

C: O yüzüstü yere kapanacak, Tanrı’ya tapınacak ve Tanrı’nın gerçekten onların arasında olduğunu ilan edecektir. [14:25]

S: İmanlılar toplandığında dillerle konuşanlara Pavlus ne tavsiye eder?

C: Pavlus der ki, iki ya da en çok üç kişi sırayla konuşsun. Dili çevirecek biri yoksa, bilmediği dilde konuşan herkes kilisede sessiz kalsın. [14:27-28]

S: Pavlus kilise toplandığı zaman peygamberlere ne tavsiye eder?

C: Pavlus, iki ya da üç peygamber konuşsun, öbürleri söylenenleri dinleyip ayırt etsinler, der. Başka bir peygambere vahiy gelirse, konuşmakta olan sussun. Onlar teker teker peygamberlik etmelidirler. [14:29-31]

S: Pavlus hangi kiliselerde kadınların konuşmalarına izin olmadığını söyler?

C: Pavlus kutsalların bütün kiliselerinde kadınların konuşmalarına izin olmadığını söyler. [14:33-34]

S: Pavlus kadınların öğrenmek istedikleri bir şey varsa ne yapmaları gerektiğini söyledi?

C: Pavlus onlara evde kocalarına sormalarını söyledi. [14:35]

S: İnsanlar kadının kilisede konuşmasına nasıl bakarlardı?

C: Bunu ayıp sayarlardı. [14:35]

S: Pavlus kendini peygamber ya da ruhsal adam sayan kişilerin ne bilmesi gerektiğini söyledi?

C: Pavlus dedi ki, onlar Pavlus’un Korintli imanlılara yazdıklarının Rab’bin emri olduğunu bilmelidirler. [14:37]

S: Kilisede her şey nasıl yapılmalıdır?

C: Her şey doğru dürüst ve düzenli bir şekilde yapılmalıdır. [14:40]