===== 1. Korintliler 08 Çeviri Üzere Sorular =====


S: Pavlus bu bölümde ne konuya değinir?

C: Pavlus putlara sunulan kurbanların yenmesi konusuna değinir. [8:1,4]

S: Bilgi ve sevgi nelere sebep olur?

C: Bilgi insanı böbürlendirir, sevgi ise geliştirir. [8:1]

S: Put Tanrı’ya eşit midir?

C: Hayır. Put bu dünyada bir hiçtir ve tek Tanrı’dan başka Tanrı yoktur. [8:4]

S: O tek Tanrı kimdir?

C: Tek bir Tanrı Baba vardır. Her şey O’ndan kaynaklanır ve bizler O’nun için yaşıyoruz. [8:6]

S: Tek Rab kimdir?

C: Tek Rab olarak İsa Mesih vardır. Her şey O’nun vasıtasıyla var oldu ve biz de O’nun vasıtasıyla yaşıyoruz. [8:6]

S: Eskiden puta tapınan bazıları yediklerini puta sunulmuş sunuyu yercesine yedikleri zaman ne olur?

C: Vicdanları zayıf olduğu için lekelenir. [8:7]

S: Yediğimiz şeyler bizi Tanrı için daha iyi yahut daha kötü kılar mı?

C: Yediğimiz şeyler bizi Tanrı’ya yaklaştırmaz. Yemezsek daha kötü, yersek daha iyi olmayız. [8:8]

S: Özgürlüğümüzün ne olmaması için dikkat etmeliyiz?

C: Özgürlüğümüzün imanda zayıf olan bir kişinin sendelemesine sebep olmaması için dikkat etmeliyiz. [8:9]

S: Puta sunulan kurban eti konusunda vicdanı zayıf olan bir kardeş bunu yediğimizi gördüğü için kendisi de o eti yerse ne olur?

C: O zayıf vicdanlı kardeşin mahvolmasına sebep olmuş oluruz. [8:10-11]

S: Mesih’te bir kardeşimizin zayıf vicdanı yüzünden sendelemesine bile bile sebep olduğumuz zaman kime karşı günah işlemiş oluruz?

C: Sendelemesine sebep olduğumuz kardeşe karşı, hem de Mesih’e karşı günah işlemiş oluruz. [8:11-12]

S: Pavlus, yediği şeyler kardeşinin sendelemesine sebep olursa ne yapacağını söyler?

C: Pavlus, yediği şeyler kardeşinin sendelemesine sebep olursa bir daha et yemeyeceğini söyler. [8:13]