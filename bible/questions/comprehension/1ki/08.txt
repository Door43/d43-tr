===== 1. Krallar 08 Çeviri Üzere Sorular =====


S: Süleyman İsrail’in ihtiyarlarını niçin yanına topladı?

C: Süleyman Davut Şehri’nden Yahve’nin ahit sandığını getirmek için İsrail’in ihtiyarlarını yanına topladı. [8:1]

S: Bayramda Kral Süleyman’ın önünde kim toplandı?

C: Bayramda bütün İsrailliler Kral Süleyman’ın önünde toplandı. [8:2]

S: Kim sandığı yerden kaldırdı?

C: Rahipler sandığı yerden kaldırdılar. [8:3]

S: Sandığın önünde ne kurban edildi?

C: Kral Süleyman sandığın önünde sayısız davar ve sığır kurban etti. [8:5]

S: Rahipler Yahve’nin ahit sandığını nereye getirdiler?

C: Rahipler Yahve’nin ahit sandığını en kutsal yere getirdiler. [8:6]

S: Yahve’nin evini ne doldurdu?

C: Yahve’nin izzeti evini doldurdu. [8:11]

S: Kral İsrail topluluğu için ne yaptı?

C: Kral ayakta duran bütün İsrail topluluğunu kutsadı. [8:14]

S: Yahve Davut’a ne söyledi?

C: Yahve Davut’a oğlunun O’nun adına evi yapacağını söyledi. [8:19]

S: Süleyman Yahve’nin sunağının önünde ne yaptı?

C: Süleyman Yahve’nin sunağının önünde durup ellerini göklere açtı. [8:22]

S: Süleyman duasında Yahve’den ne istedi?

C: Süleyman Yahve’nin Davut’a verdiği sözün yerine gelmesi için dua etti. [8:26]

S: Süleyman Yahve’nin ne yapması için dua etti?

C: Süleyman Yahve’nin gözlerinin gece gündüz mabedin üzerinde olması için dua etti. [8:29]

S: İsrail Yahve’ye dua ederken Yahve nereden kulak verecek?

C: Yahve göklerden, oturduğu yerden kulak verecek. [8:30]

S: Süleyman Yahve’den sâlih kişi için ne yapmasını istedi?

C: Süleyman sâlihin suçsuz ilan edilip doğruluğuna göre mükâfat almasını istedi. [8:32]

S: İsrail ne zaman düşmanlarına yenik düşecek?

C: İsrail Yahve’ye karşı günah işlediği zaman düşmanlarına yenik düşecek. [8:33]

S: Neden gökler kapanıp yağmur yağmaz?

C: Gökler kapanıp yağmur yağmaz, çünkü halk Yahve’ye karşı günah işledi. [8:35]

S: Süleyman niçin Yahve’den göklerden kulak verip halkın günahlarını bağışlamasını diler?

C: Süleyman Yahve’den halkı bağışlamasını diledi, öyle ki, onlar bu ülkede yaşadıkları sürece O’ndan korksunlar. [8:40]

S: Bir yabancı niçin uzak ülkeden gelecekti?

C: Bir yabancı Yahve’nin adı için uzak ülkeden gelecekti. [8:41-42]

S: Süleyman Yahve’den niçin yabancının O’ndan dilediği her şeyi yapmasını istedi?

C: Süleyman Yahve’den yabancının O’ndan dilediği her şeyi yapmasını istedi, öyle ki, dünyanın bütün halkları O’nun adını bilsin ve O’ndan korksunlar. [8:43]

S: Düşman neden İsrail’i ülkesine esir olarak götürecekti?

C: Yahve İsrail’e öfkelenip onları düşmanlarının eline teslim ettiği için düşman İsrail’i esir olarak götürecekti. [8:46]

S: İsrailliler düşmanlarının ülkesinde ne diyeceklerdi?

C: İsrailliler, «Biz yoldan sapıp günah işledik. Kötülük yaptık.» diyeceklerdi. [8:47]

S: İsrailliler düşmanlarının ülkesinde ne yapacaklardı?

C: İsrailliler bütün kalpleri ve bütün canları ile Yahve’ye dönüp O’na dua edeceklerdi. [8:48]

S: Süleyman Yahve’den, halkı O’na dua ederse ne yapmasını istedi?

C: Süleyman Yahve’den halkını bağışlamasını, ona merhamet göstermesini istedi. [8:50]

S: Yahve halkını nereden kurtardı?

C: Yahve halkını Mısır’dan, sanki bir ocaktan kurtardı. [8:51]

S: Süleyman Yahve’den, halkı O’na feryat ederse ne yapmasını istedi?

C: Süleyman Yahve’den yalvarışlarını işitmek için gözlerini açık tutmasını ve onlara kulak vermesini istedi. [8:52]

S: Yahve niçin halkını dünyanın bütün halklarından ayırdı?

C: Yahve halkını dünyanın bütün halklarından ayırdı, öyle ki, halkı O’na ait olsun ve vaatlerini alsın. [8:53]

S: Süleyman Yahve’ye duasını ve yalvarışını bitirince ne yaptı?

C: Süleyman duasını bitirince ayakta durup bütün İsrail topluluğunu yüksek sesle kutsadı. [8:55]

S: Süleyman dünyanın bütün uluslarının ne bilmesini istiyordu?

C: Süleyman istiyordu ki, dünyanın bütün ulusları Yahve’nin Tanrı olduğunu ve O’ndan başka Tanrı olmadığını bilsinler. [8:60]

S: Süleyman Yahve’nin halkına ne yapmasını buyurdu?

C: Süleyman onlara buyurdu ki, yüreklerinde Yahve’ye sadık kalsınlar ve kurallarıyla emirlerine uysunlar. [8:61]

S: Kim Yahve’ye kurbanlar sundu?

C: Kral ve bütün İsrail Yahve’ye kurbanlar sundular. [8:62]

S: Süleyman kaç sığır ve kaç davar kurban etti?

C: Süleyman Yahve’ye 22.000 sığır v 120.000 davar kurban etti. [8:63]

S: Kral neden Yahve’nin mabedinin önündeki avluyu kutsadı?

C: Yahve’nin önündeki tunç sunak bütün sunular için çok küçük olduğundan dolayı kral avluyu kutsadı. [8:64]

S: Kral ne zaman halkı evlerine gönderdi?

C: Kral sekizinci gün halkı evlerine gönderdi. [8:66]