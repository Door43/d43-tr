===== Çölde Sayım 21 Çeviri Üzere Sorular =====


S: Kenanlı Arat Kralı, İsraill’in Atarim yolundan geldiğini duyunca ne yaptı?

C: Arat Kralı, İsrail’e saldırıp bazılarını esir aldı. [21:1]

S: İsrail’in, Yahve zafer kazanmalarını sağlarsa Arat Kralı’nın şehirlerini büsbütün yok edeceklerine ilişkin adadıkları adağa karşılık olarak Yahve ne yaptı?

C: Yahve İsrail’i işitip onlara Kenanlılar üzerinde zafer kazandırdı. [21:2-3]

S: İsrail’in Kenanlılarla şehirlerini yok ettikleri yerin adı neydi?

C: O yerin adı Horma’ydı. [21:3]

S: Halk Hor Dağı’ndan Edom ülkesinin çevresinden geçmek için Kızıldeniz yoluyla göç ederken ne oldu?

C: Halkın canı çok sıkıldı. [21:4]

S: Halkın Tanrı’dan ve Musa’dan şikâyeti neydi?

C: Halk Tanrı’dan ve Musa’dan şikâyet ederek çölde ölmek üzere neden Mısır’dan çıkarıldıklarını sordular, çünkü orada ne ekmekleri ne suları vardı ve yedikleri yiyecekten tiksiniyorlardı. [21:5]

S: Yahve halkın arasında zehirli yılanlar gönderince ne oldu?

C: Yılanlar halkı ısırdılar ve çok insan öldü. [21:6]

S: İnsanlar günah işlediklerini, Yahve’ye ve Musa’ya karşı söylediklerini itiraf ettikten sonra Musa’dan ne rica ettiler?

C: İnsanlar Musa’dan yılanları kaldırsın diye Yahve’ye yalvarmasını rica ettiler. [21:7]

S: Musa halk için dua ettikten sonra Yahve Musa’ya ne buyurdu?

C: Yahve Musa’ya bir yılan yapıp onu bir direğin üzerine koymasını buyurdu. [21:8]

S: Yılan tarafından ısırılan bir kişi tunç yılana bakarsa ne olacaktı?

C: Yılan tarafından ısırılan bir kişi tunç yılana bakarsa sağ kalacaktı. [21:9]

S: İnsanlar Beer’de ne buldular?

C: Oradan Yahve’nin Musa’ya, Yahve kendilerine su versin diye halkı bir araya toplamasını buyurduğu bir kuyu vardı. [21:16]

S: İsrail kimin hakkında ezgi söyledi?

C: Onlar kuyu hakkında ve kendilerine su vermek için kuyu kazan önderler hakkında ezgi söylediler. [21:17-18]

S: İsrailliler kime ulaklar gönderdiler?

C: İsrailliler Amorluların kralı Sihon’a ulaklar gönderdiler. [21:21]

S: İsraillilerin ulakları Sihon’dan ne istediler?

C: İsrailliler, onun kuyularından su içmeden, kral yolunda kalarak ülkesinden geçmelerine izin vermesini istediler. [21:22]

S: Kral İsraillilerin bu ricasına nasıl karşılık verdi?

C: Kral İsrail’in kendisinin sınırından geçmesine izin vermeyi reddetti. Ordusunu toplayıp çölde İsrail’e saldırdı. [21:23]

S: İsrail Sihon’un saldırısına karşılık ne yaptı?

C: İsrailliler Sihon’un ordusuna saldırdılar, onu kılıçtan geçirip ülkelerini aldılar. [21:24]

S: İsrail nerede yaşamaya başladı?

C: İsrail Amorluların ülkesinde yaşamaya başladı. [21:31]

S: Musa Yazer’i araştırmak için adamlar gönderdiğinde ne oldu?

C: İsrail köylerini ele geçirip oradaki Amorluları kovdu. [21:32]

S: İsrail dönüp Başan yolundan çıktığında Og ne yaptı?

C: Og’la bütün ordusu Edrei’de İsraillilerle savaşmaya çıktı. [21:33]

S: Yahve Musa’ya Og’la ordusu hakkında ne dedi?

C: Yahve Musa’ya dedi ki, Og’dan korkmasın ve İsraillilerin Amorluların Kral Sihon’a yaptığının aynısını ona da yapsınlar, çünkü Yahve onlara Og, ordusu ve ülkesi üzerinde zafer kazandırmıştır. [21:34]

S: Musa’yla İsrail halkı Yahve’nin emrine nasıl karşılık verdiler?

C: Musa’yla halk Og’u, oğullarını, ordusunu ve halkını öldürdüler ve sonra ülkesini ele geçirdiler. [21:35]