===== Çölde Sayım 31 Çeviri Üzere Sorular =====


S: Yahve Musa’ya, Midyanlılardan İsrail halkının öcünü aldıktan sonra ne olacağını söyledi?

C: Yahve Musa’ya dedi ki, Musa ölüp atalarına kavuşacak. [31:1-2]

S: Her oymak Midyan’a karşı savaşa kaçar asker gönderecekti?

C: Her oymak biner asker gönderecekti. [31:3-5]

S: İsrail’in Midyan’a karşı savaşında ne oldu?

C: Kralları ve Balam dahil olmak üzere her Midyanlı öldürüldü. [31:6-8]

S: İsrail ordusu neyi yağma olarak ordugâhlarına getireceklerdi?

C: Getirdikleri yağmaya Midyanlı kadınlarla çocukları, bütün hayvanları ve malları dahildi. [31:9-12]

S: Musa İsrail ordusunun komutanlarına neden kızgındı?

C: Musa komutanlara kızgındı, çünkü onlar bütün Midyanlı kadınları sağ bıraktı. [31:13-15]

S: Musa İsrail ordusunun komutanlarının bütün Midyanlı kadınları sağ bıraktığına neden kızıyordu?

C: Musa kızıyordu, çünkü Midyanlı kadınlar Balam’ın öğüdüyle İsrail halkının Yahve’ye karşı günah işlemesine sebep oldular. [31:16]

S: Musa İsrail ordusunun komutanlarına ne emir verdi?

C: Musa komutanlara bütün erkek çocukları ve erkekle yatmış kadınları öldüreceklerini, yalnız erkekle yatmamış genç kızları kendileri için alacaklarını söyledi. [31:17-18]

S: İsrail ordusunda hangi adamlar kendini arındıracaklardı?

C: Orduda birini öldüren ya da bir ölüye dokunan her adam kendini arındıracaktı. [31:19-20]

S: Savaşa gitmiş askerler kendini nasıl arındıracaklardı?

C: Onlar yedi gün ordugâhın dışında kalacak, sonra her metal eşyayı ateşten geçirip yıkayacaklar, her giysiyi ve tahtadan yapılmış her şeyi de yıkayacaklar. [31:19-24]

S: Musa Rahip Elazar’dan savaşta yağmalananları hangi iki grup arasında paylaştırmasını istedi?

C: Musa Elazar’dan savaşta yağmalananları savaşa katılan askerlerle topluluğun geri kalanı arasında paylaştırmasını istedi. [31:25-27]

S: Askerlerin Rahip Elazar’a ödeyecekleri vergi neydi?

C: Askerler her insan, sığır, eşek veya davardan beş yüzde birini vergi ödeyeceklerdi. [31:28-29]

S: İsrail halkının ibadet çadırından sorumu olan Levililere vereceği vergi neydi?

C: İsrail halkı her insan, sığır, eşek veya davardan ellide birini vergi ödeyeceklerdi. [31:30-31]

S: İsrail ordusunun komutanları Musa’ya neden sunular getirdiler?

C: Onlar Yahve’nin önünde kendileri için kefaret etmek için sunular getirdiler. [31:50-51]

S: Binbaşı ve yüzbaşılardan alınan bütün altın niçin Yahve’ye verildi?

C: O Yahve’ye İsrail halkını hatırlatmak için Buluşma Çadırı’na getirildi. [31:52-54]