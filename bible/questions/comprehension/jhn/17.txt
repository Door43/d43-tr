===== Yuhanna 17 Çeviri Üzere Sorular =====


S: Baba İsa’ya neden bütün insanlık üzerinde yetki verdi? 

C: Öyle ki, İsa, Baba’nın kendisine verdiklerinin hepsine ebedî hayat versin.  [17:2] 

S: Ebedî hayat nedir? 

C: Ebedî hayat demek, tek gerçek Tanrı olan Baba’yı ve gönderdiği İsa Mesih’i tanımak demektir. [17:3] 

S: İsa yeryüzünde Baba’yı nasıl yüceltti? 

C: Baba’nın kendisine verdiği işi tamamlamakla Baba’yı yüceltti. [17:4] 

S: İsa hangi yüceliği istiyor? 

C: Dünya yaratılmadan önce Baba’yla birlikte sahip olduğu yüceliği istiyor. [17:5] 

S: İsa Baba’nın adını kime açıkladı? 

C: İsa Baba’nın dünyadan kendisine verdiği insanlara Baba’nın adını açıkladı. [17:6] 

S: Baba’nın İsa’ya verdiği insanlar İsa’nın sözlerine nasıl tepki verdiler? 

C: Onlar İsa’nın sözlerini kabul ettiler, İsa’nın Baba’dan geldiğini gerçekten anladılar ve Baba’nın İsa’yı gönderdiğine iman ettiler. [17:8] 

S: Özetleyecek olursak, İsa Baba’dan, kendisine verdiği kişiler için ne yapmasını diler? 

C: İsa Baba’dan, bir olsunlar diye onları Baba’nın adıyla korumasını, kötü olandan korumasını, onları gerçekle takdis etmesini diler,
ayrıca onların hem İsa’da hem Baba’da olmalarını ve Baba’nın kendisine verdiği kişilerin kendisinin bulunduğu yerde kendisiyle birlikte olmalarını sağlamasını diler. [17:11, 15, 21, 24] 

S: İsa kimin için dua etmediğini söyler? 

C: İsa dünya için dua etmediğini söyler. [17:9] 

S: İsa dünyada olduğu sürece Baba’nın kendisine verdiği kişiler için ne yaptı? 

C: İsa onları korudu. [17:12] 

S: İsa kendini ne diye adadı? 

C: İsa, Baba’nın kendisine verdiği kişiler de gerçekte adansınlar diye kendini adadı. [17:19] 

S: İsa daha kimler için dua etti? 

C: İsa, o dönemde kendisini izleyenlerin sözüyle kendisine iman edecek olanlar için dua etti. [17:20] 

S: Baba İsa’ya verdiği kişileri nasıl sever? 

C: Baba İsa’yı sevdiği gibi onları sever. [17:23] 

S: İsa, Baba’nın kendisine verdiği kişilere Baba’nın adını niçin tanıttı ve tanıtacak? 

C: İsa, Bana’nın beslediği sevgi onlarda olsun ve İsa onlarda olsun diye, Baba’nın adını onlara tanıttı ve tanıtacak. [17:26]