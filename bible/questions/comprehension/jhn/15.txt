===== Yuhanna 15 Çeviri Üzere Sorular =====


S: Gerçek asma kimdir? 

C: Gerçek asma İsa’dır? [15:1] 

S: Bağcı kimdir? 

C: Bağcı Baba’dır. [15:1] 

S: Baba, Mesih’te olan dallara ne yapar? 

C: Baba meyve vermeyen dalları kesip atar, meyve verenleri ise daha çok meyve versinler diye temizler. [15:2] 

S: Şakirtler ne sayede temizdirler? 

C: İsa’nın onlara söylediği söz sayesinde temizdirler. [15:3] 

S: Dallar kimlerdir? 

C: Dallar biziz. [15:5] 

S: Meyve vermemiz için ne yapmamız gerekir? 

C: Meyve vermen için İsa’da kalman gerekir. [15:4-5] 

S: İsa’da kalmazsan, ne olursun? 

C: Bir kimse İsa’da kalmazsa, çubuk gibi dışarı atılır ve kurur. [15:6] 

S: Her dilediğimiz bizim için yapılsın diye ne yapmamız gerekir? 

C: İsa’da kalmamız ve sözlerinin bizde kalması gerekir. O zaman her ne istersek dileyebiliriz ve bizim için yapılacak. [15:7] 

S: Baba hangi iki yolla yüceltilir? 

C: Baba, çok meyve vermemizle ve İsa’nın şakirtleri olmamızla yüceltilir. [15:8] 

S: İsa’nın sevgisinde kalmak için ne yapmamız gerekir? 

C: Emirlerini yerine getirmemiz gerekir. [15:10] 

S: Bir kişinin gösterebileceği en büyük sevgi nedir? 

C: Bir kimsenin gösterebileceği en büyük sevgi, dostları uğruna canını vermesidir. [15:13] 

S: İsa’nın dostları olup olmadığımızı nasıl bileceğiz? 

C: İsa’nın emirlerini yerine getiriyorsak, O’nun dostlarıyız. [15:14] 

S: İsa neden şakirtlerine dost dedi? 

C: Babası’ndan bütün işittiklerini onlara bildirdiği için onlara dost dedi. [15:15] 

S: Dünya İsa’yı izleyenlerden niçin nefret eder? 

C: Dünya İsa’yı izleyenlerden nefret eder, çünkü onlar bu dünyadan değiller ve İsa onları dünyadan seçti. [15:19] 

S: Dünyaya ait olanların niçin günahları için özürleri yoktur? 

C: Günahları için özürleri yoktur, çünkü İsa gelip onlara söyledi ve başka hiç kimsenin yapmadığı işleri onların arasında yaptı. [15:22-24] 

S: Kim İsa’ya şahitlik edecek? 

C: Avutucu yani Gerçeğin Ruhu ve İsa’nın şakirtleri İsa’ya şahitlik edecekler. [15:26-27] 

S: Şakirtler neden İsa’ya şahitlik edecekler? 

C: Onlar İsa’ya şahitlik edecekler, çünkü başlangıçtan beri O’nunla birlikte idiler. [15:27]