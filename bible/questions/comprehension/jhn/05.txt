===== Yuhanna 05 Çeviri Üzere Sorular =====


S: Yeruşalim’de Koyun Kapısı yanında bulunan beş eyvanlı havuzun adı neydi? 

C: O havuzun adı Beytesta idi. [5:2] 

S: Beytesta’da kim vardı? 

C: Birçok hasta, kör, kötürüm ve felçli insan Beytesta eyvanlarının altında yatardı.  [5:3-4] 

S: İsa Beytesta’da kime, «İyi olmak ister misin?» diye sordu. 

C: İsa, otuz sekiz yıldır hasta olan, uzun zamandan beri orada yatan bir adama bunu sordu. [5:5-6] 

S: Hasta adam İsa’nın, «İyi olmak ister misin?» sorusuna ne cevap verdi? 

C: Hasta adam, «Efendim, su çalkalandığı zaman beni havuza indirecek kimsem yok. Suya girmeye çalışırken bir başkası benden önce giriyor.» diye cevap verdi. [5:7] 

S: İsa hasta adama, «Kalk, döşeğini topla ve yürü!» diye buyurduğu anda ne oldu? 

C: O adam hemen şifa buldu, şiltesini toplayıp yürümeye başladı. 

S: Hasta adamın kendi şiltesi (döşeği) ile yürüdüğünü gören Yahudi ileri gelenleri niçin üzüldüler? 

C: Onlar üzüldüler, çünkü Şabat Günü’ydü ve adamın Şabat Günü’nde döşeğini taşıması yasaktı. [5:9-10] 

S: İsa, şifa verdiği hasta adamı mabette bulduktan sonra ona ne dedi? 

C: İsa ona, «Bak, iyi oldun! Artık günah işleme ki, başına daha kötü bir şey gelmesin.» dedi. [5:14] 

S: Şifa bulan adam, İsa kendisine günah işlemeyi bırakmasını söyledikten sonra ne yaptı? 

C: O adam gidip Yahudi ileri gelenlerine kendisini iyileştirenin İsa olduğunu bildirdi. [5:15] 

S: İsa, Şabat Günü böyle işler (şifa) yaptığı için kendisine zulmeden Yahudi ileri gelenlerine ne cevap verdi? 

C: İsa onlara, «Babam şimdiye dek çalışıyor, ben de çalışıyorum.» dedi. [5:17] 

S: Neden İsa’nın Yahudi ileri gelenlerine dediği söz onların İsa’yı öldürmek istemelerine sebep oldu? 

C: Çünkü İsa (onların fikrince) yalnız Şabat Günü’nü bozmakla kalmamış, Tanrı’nın kendi Babası olduğunu söyleyerek kendini Tanrı’yla bir tutmuştu. [5:18] 

S: İsa ne yapar? 

C: Baba’nın ne yaptığını görürse, O da aynı şeyi yapar. [5:19] 

S: Yahudi ileri gelenleri şaşsınlar diye Baba Oğul’a hangi daha büyük işler gösterdi?  

C: Baba ölüleri diriltip onlara hayat verdi, Oğul da aynen dilediği kimselere hayat verebilir. [5:20-21] 

S: Niye Baba bütün yargılama yetkisini Oğul’a verdi? 

C: Baba, herkes Baba’ya saygı gösterdiği gibi Oğul’a da saygı göstersin diye, bütün yargılama yetkisini Oğul’a verdi. [5:22-23] 

S: Oğul’a saygı göstermezsen ne olur? 

C: Oğul’a saygı göstermezsen, O’nu gönderen Baba’ya da saygı göstermemiş olursun. [5:23] 

S: İsa’nın sözüne ve O’nu gönderen Baba’ya iman edersen ne olur? 

C: Bu halde ebedî hayata sahip olursun, mahkûm olmazsın ve ölümden hayata geçmiş olursun. [5:24] 

S: Baba Oğul’a hayatla ilgili ne verdi? 

C: Baba Oğul’a kendisinde hayat olma özelliğini verdi. [5:26] 

S: Mezarda olanların hepsinin Baba’nın sesini işitecekleri zaman ne olacak? 

C: Onlar mezarlarından çıkacaklar. İyilik yapmış olanlar hayata kavuşmak, kötülük yapmış olanlar mahkûm olmak üzere dirilecekler. [5:28-29] 

S: Neden İsa’nın hükmü adildir? 

C: O’nun hükmü adildir, çünkü kendi iradesini değil, O’nu gönderen Baba’nın iradesini arar. [5:30] 

S: İnsanlardan kaynaklanmayan hangi iki şey İsa’ya şahitlik etmiştir? 

C: İsa’nın tamamlaması için Baba’nın O’na verdiği ve İsa’nın yaptığı işler Baba’nın İsa’yı gönderdiğine şahitlik ediyor. Ayrıca, Baba’nın kendisi de İsa için şahitlik etmiştir. [5:34-37] 

S: Kim hiçbir zaman Baba’nın sesini duymamış ve şeklini görmemişti? 

C: Yahudi ileri gelenleri hiçbir zaman ne Baba’nın sesini duymuş ne de şeklini görmüşlerdi. [5:37] 

S: Neden Yahudi ileri gelenleri kutsal yazıları araştırıyorlardı? 

C: Onlarda ebedî hayata sahip olacaklarını sandıkları için onları araştırıyorlardı. [5:39] 

S: Kutsal yazılar kime şahitlik ediyor? 

C: Kutsal yazılar İsa’ya şahitlik ediyor. [5:39] 

S: Yahudi ileri gelenleri kimin övgüsünü kazanmaya çalışmıyorlardı? 

C: Tek olan Tanrı’nın övgüsünü kazanmaya çalışmıyorlardı. [5:44] 

S: Kim Yahudi ileri gelenlerini Baba’nın önünde suçlar? 

C: Yahudi ileri gelenlerini Baba’nın önünde suçlayan, Musa’dır. [5:45] 

S: İsa, Yahudi ileri gelenlerinin Musa’ya iman etselerdi ne yapacaklarını söyledi? 

C: İsa dedi ki, Yahudi ileri gelenleri Musa’ya iman etselerdi İsa’ya da iman ederlerdi, çünkü Musa İsa hakkında yazmıştır. [5:46-47]