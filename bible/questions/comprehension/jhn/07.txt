===== Yuhanna 07 Çeviri Üzere Sorular =====


S: İsa niçin Yahudiye’ye gitmek istemiyordu? 

C: Yahudiler O’nu öldürmek istedikleri için O oraya gitmek istemiyordu. [7:1] 

S: Neden İsa’nın kardeşleri Çardak Bayramı için Yahudiye’ye gitmesinde ısrar ediyorlardı? 

C: İsa’nın şakirtleri yaptıkları işlerini görsünler ve dünya bilsin diye ısrar ediyorlardı. [7:2-4] 

S: İsa neden bayrama gitmediğini söyledi? 

C: İsa, kardeşlerine zamanının daha gelmemiş ve tamamlanmamış olduğunu söyledi. [7:6] 

S: Dünya neden İsa’dan nefret eder? 

C: İsa, dünyanın yaptıklarının kötü olduğuna şahitlik ettiği için dünyanın O’ndan nefret ettiğini söyledi. [7:7] 

S: İsa ne zaman ve nasıl bayrama gitti? 

C: İsa, kardeşleri bayrama gittikten sonra, alenen değil, gizlice gitti. [7:10] 

S: Kalabalıktaki insanlar İsa hakkında ne diyorlardı? 

C: Bazıları, «İyi adamdır», bazıları da, «Hayır, halkı saptırıyor» diyorlardı.  [7:12] 

S: Neden hiç kimse İsa’dan açıkça söz etmiyordu? 

C: Yahudilerden korktukları için hiç kimse İsa’dan açıkça söz etmiyordu. [7:13] 

S: İsa ne zaman mabede gidip öğretmeye başladı? 

C: Bayramın yarısı geçince İsa mabede gidip öğretmeye başladı. [7:14] 

S: İsa, öğretisinin Tanrı’dan mı olduğunu, yoksa İsa’nın kendiliğinden mi konuştuğunu insanın nasıl bileceğini söyledi? 

C: İsa dedi ki, bir kimse İsa’yı gönderenin iradesini yerine getirmek istiyorsa, bu öğretinin Tanrı’dan mı olduğunu, yoksa İsa’nın kendiliğinden mi konuştuğunu bilecektir. [7:17] 

S: İsa, kendisini göndereni yüceltmek isteyen kişi hakkında ne söyledi? 

C: İsa, böyle kişinin doğru olduğunu ve onda haksızlığın bulunmadığını söyledi. [7:18] 

S: İsa’ya göre, kim Yasa’yı yerine getiriyor? 

C: İsa, «Hiçbiriniz Yasa’yı yerine getirmiyorsunuz.» dedi. [7:19] 

S: İsa, Şabat Günü hastalara şifa vermesini nasıl savunur? 

C: İsa bunu şöyle savunmuştur: Musa’nın Yasası bozulmasın diye, insanları Şabat Günü’nde bile sünnet edersiniz. Öyleyse bir insanı Şabat Günü tamamıyla iyileştirdim diye neden bana kızıyorsunuz? [7:22-23] 

S: İsa insanlara nasıl yargılamalarını söyledi?

C: İsa onlara dış görünüşe göre değil, adil olarak yargılamalarını söyledi. [7:24] 

S: İnsanların İsa’nın Mesih olduğuna inanmamaları için iddialarından biri neydi? 

C: İnsanlar İsa’nın nereden geldiğini bildiklerini, Mesih geldiğinde ise hiç kimsenin O’nun nereden geldiğini bilmeyeceğini iddia ediyorlardı. [7:27] 

S: İsa’yı yakalamak için görevlileri kim gönderdi? 

C: Başçı rahipler ve Ferisiler İsa’yı yakalamak için görevlileri gönderdi. [7:32] 

S: Görevliler, kendilerine «O’nu (İsa’yı) neden getirmediniz?» diye soran başçı rahiplere ve Ferisilere ne cevap verdiler? 

C: Görevliler, «Şimdiye kadar hiç kimse bu adam gibi konuşmadı!» diye cevap verdiler. [7:45] 

S: Yahudiler, İsa’nın «Kısa bir süre daha sizinleyim, sonra beni gönderene gideceğim. Beni arayacaksınız ama bulamayacaksınız; benim bulunduğum yere siz gelemezsiniz.» dediğinde neyi kastettiğini anladılar mı?

C: Kendi aralarındaki konuşmalarından İsa’nın sözlerini anlamadıkları belli oluyor. [7:35-36] 

S: İsa şu sözü neye ilişkin söyledi: «Bir kimse susamışsa bana gelsin, içsin. Bana iman edenin içinden, kutsal yazıda dendiği gibi, diri su ırmakları akacaktır.» 

C: İsa bunu, kendisine iman edenlerin alacağı Ruh’a ilişkin söyledi. [7:39] 

S: Ferisiler İsa’yı yakalamak için gönderdikleri görevlilere «Yoksa siz de mi aldandınız? Önderlerden ya da Ferisilerden O’na iman eden oldu mu hiç?» diye sorunca, Nikodim ne cevap verdi? 

C: Nikodim Ferisilere, «Yasamız, bir adamı dinlemeden, ne yaptığını öğrenmeden onu yargılar mı?» dedi. [7:50-51]