===== Yuhanna 16 Çeviri Üzere Sorular =====


S: İsa bunları şakirtlerine niçin söyledi? 

C: İsa bunları şakirtlerine sendelemesinler diye söyledi. [16:1] 

S: İnsanlar İsa’nın şakirtlerini niçin havra dışı edecek ve bazılarını öldürecekler? 

C: Bunu İsa’nın Babası’nı tanımadıkları için yapacaklar. [16:3] 

S: Neden İsa bunları şakirtlerine başlangıçta söylememişti? 

C: İsa onlarla birlikte olduğu için bunları onlara başlangıçta söylememişti. [16:4] 

S: İsa’nın gitmesi niçin daha iyidir? 

C: İsa’nın gitmesi daha iyidir, çünkü İsa gitmezse Avutucu onlara gelmez, ama giderse İsa Avutucu’yu onlara gönderir. [16:7] 

S: Avutucu dünyayı ne konuda ikna edecektir? 

C: Avutucu dünyayı günah, doğruluk ve yargı konusunda ikna edecektir. [16:8] 

S: Gerçeğin Ruhu geleceği zaman şakirtler için ne yapacak? 

C: O şakirtleri tüm gerçeğe yöneltecek; çünkü O kendiliğinden konuşmayacak, ama ne işitirse onu söyleyecek ve gelecekte olacakları onlara bildirecektir. [16:13] 

S: Gerçeğin Ruhu İsa’yı nasıl yüceltecek? 

C: O, İsa’nınkinden alıp şakirtlere bildirerek İsa’yı yüceltecektir. [16:14] 

S: Gerçeğin Ruhu İsa’nınkinden neleri alacak? 

C: Gerçeğin Ruhu Baba’nınkileri alacak? Baba’nın nesi varsa İsa’ya aittir. [16:15] 

S: Şakirtler İsa’nın söylediklerinden neyi anlayamadılar? 

C: İsa’nın söylediklerinden şunları anlayamadılar: «Kısa süre sonra beni artık görmeyeceksiniz; yine kısa süre sonra beni göreceksiniz.» ve «Çünkü Baba’ya gidiyorum.» [16:16-18] 

S: Şakirtlerin kederi ne olacak? 

C: Sevince dönüşecek. [16:20] 

S: Hangi olay şakirtleri sevindirecek? 

C: Onlar İsa’yı yine görecekler ve onların yürekleri sevinecek. [16:22] 

S: Neden İsa şakirtlerine dileyip almalarını emreder? 

C: Onların sevinci tamamlansın diye bunu emreder. [16:24] 

S: Baba’nın kendisi İsa’nın şakirtlerini niçin seviyor? 

C: Baba şakirtlerini seviyor, çünkü şakirtler İsa’yı sevdiler ve İsa’nın Baba’dan geldiğine iman ettiler. [16:27] 

S: İsa nereden geldi ve nereye dönüyordu? 

C: İsa Baba’dan dünyaya geldi ve dünyayı bırakıp Baba’ya dönüyordu. [16:28] 

S: İsa, şakirtlerin bu saatte ne yapacaklarını söyledi? 

C: İsa, şakirtlerin hepsinin evlerine gitmek üzere dağılacağını ve İsa’yı yalnız bırakacağını söyledi. [16:32] 

S: Şakirtler İsa’yı yalnız bıraktıktan sonra kim hâlâ İsa’yla birlikte olacak? 

C: Baba hâlâ İsa’yla birlikte olacak. [16:32] 

S: Neden İsa şakirtlerine dünyada sıkıntıları olsa bile cesur olmalarını söyledi? 

C: İsa dünyayı yenmiş olduğu için onların cesur olmalarını söyledi. [16:33]