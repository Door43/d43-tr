===== Yuhanna 10 Çeviri Üzere Sorular =====


S: İsa’ya göre hırsız ve haydut kimdir? 

C: Koyun ağılına kapıdan girmeyip başka yerden tırmanan kişi hırsız ve hayduttur. [10:1] 

S: Koyun ağılına kapıdan giren kimdir? 

C: Koyun ağılına kapıdan giren, koyunların çobanıdır. [10:2] 

S: Neden koyunlar kendilerini çağıran çobanı izlerler? 

C: Koyunlar çobanın sesini tanıdıkları için çobanı izlerler. [10:3-4] 

S: Koyunlar yabancıyı izlerler mi? 

C: Hayır. Koyunlar yabancıyı izlemezler. [10:5] 

S: İsa’dan önce gelenlerin hepsi kimdi? 

C: İsa’dan önce gelenlerin hepsi hırsız ve hayduttu ve koyunlar onları dinlemedi. [10:7] 

S: İsa kapı olduğunu söyledi. O kapıdan içeri girenlere ne olur? 

C: O kapıdan, yani İsa vasıtasıyla içeri girenler kurtulurlar; Girer, çıkar ve otlak bulurlar. [10:9] 

S: İyi çoban olan İsa koyunlar uğruna ne yapmaya hazırdı ve ne yaptı? 

C: İyi çoban olan İsa koyunlar uğruna canını vermeye hazırdı ve canını verdi. [10:11-15] 

S: İsa’nın başka bir koyun ağılı da var mıdır ve varsa ona ne olacak? 

C: İsa, bu ağıldan olmayan başka koyunlarının da bulunduğunu söyledi. İsa onları getirmelidir ve onlar İsa’nın sesini işitecekler ve tek sürü, tek çoban olacak. [10:16] 

S: Baba İsa’yı niçin sever? 

C: Baba İsa’yı sever, çünkü İsa canını tekrar geri almak üzere verir. [10:17] 

S: Kimse İsa’nın canını alır mı? 

C: Hayır. İsa canını kendiliğinden verir. [10:18] 

S: İsa canımı vermeye ve sonra da geri almaya yetkisini nereden aldı? 

C: İsa bu emri Babası’ndan aldı. [10:18] 

S: Yahudiler, İsa’nın sözlerinden dolayı ne dediler? 

C: Birçokları, “O’nu cin çarpmış, delidir. O’nu niçin dinliyorsunuz?” dediler. Başkaları, «Bunlar, cin çarpmış bir adamın sözleri değil. Cin, körlerin gözlerini açabilir mi?» dediler. [10:19-21] 

S: Yahudiler mabetteki Süleyman’ın Eyvanı’nda  İsa’nın çevresini sardıkları zaman O’na ne dediler? 

C: Ona, «Bizi daha ne kadar zaman tereddüt içinde bırakacaksın? Eğer Mesih isen, bize açıkça söyle.» dediler. [10:24] 

S: İsa, Süleyman’ın Eyvanı’ndaki Yahudilere ne cevap verdi? 

C: İsa, (Mesih olduğunu) onlara artık söylemiş olduğunu, fakat onların İsa’nın koyunlarından olmadıkları için İsa’ya iman etmediklerini söyledi. [10:25-26] 

S: İsa, koyunlarına gösterdiği ilgi ve koruması hakkında ne söyledi? 

C: İsa, koyunlarına ebedî hayat verdiğini, onların asla mahvolmayacaklarını ve hiç kimsenin onları İsa’nın elinden kapamayacağını söyledi. [10:28] 

S: Koyunları İsa’ya kim verdi? 

C: Koyunları İsa’ya Baba verdi. [10:29] 

S: Baba’dan üstün birisi var mı? 

C: Baba bütün başkalarından üstündür. [10:29] 

S: İsa, «Ben ve Baba biriz» deyince Yahudiler niçin O’nu taşlamak için yine taş aldılar? 

C: Çünkü İsa’nın Tanrı’ya küfrettiğini, insan olduğu halde kendini Tanrı yerine koyduğunu zannetmişlerdi. [10:30-33] 

S: İsa, Tanrı’ya küfrettiğine dair iddiaya karşı kendini nasıl savundu? 

C: İsa kendini şöyle savundu: «Yasanızda, ‘Siz ilahlarsınız, dedim’ diye yazılı değil mi? Eğer Tanrı, kendilerine sözünü gönderdiği kimseleri ilahlar diye adlandırdıysa (ve kutsal yazı bozulamaz), ‘Tanrı’nın Oğlu’yum’ dediğim için bana, Baba’nın takdis edip dünyaya gönderdiği kişiye, ‘Tanrı’ya küfrediyorsun’ mu dersiniz? [10:34-36] 

S: İsa, kendisine iman edip etmemeye karar vermeleri için Yahudilere ne buyurur? 

C: İsa, Yahudilere kendisinin yaptığı işlere bakmalarını buyurur. İsa Baba’nın işlerini yapmıyorsa, O’na iman etmesinler. Fakat eğer O, Baba’nın işlerini yapıyorsa, O’na iman etsinler. [10:37-38] 

S: İsa, Yahudilerin O’nun yaptığı işlere iman etseler ne bilip anlayacaklarını söyledi? 

C: İsa, Baba’nın O’nda ve O’nun Baba’da olduğunu bilip anlayacaklarını söyledi. [10:38] 

S: Yahudiler, İsa’nın Baba’nın O’nda ve O’nun Baba’da olduğu iddiasına nasıl karşılık verdiler? 

C: Yahudiler tekrar İsa’yı yakalamaya çalıştılar. [10:39] 

S: İsa bu olaydan sonra nereye gitti? 

C: İsa yine Şeria Irmağı’nın karşı yakasına, Yahya’nın başlangıçta vaftiz ettiği yere gitti. [10:40] 

S: İsa’ya gelen birçok insan ne dedi ve ne yaptı? 

C: Onlar şöyle diyorlardı: «Yahya gerçekten hiçbir alâmet yapmadı, ama Yahya’nın bu adam hakkında söylediklerinin hepsi doğrudur.» Orada birçokları İsa’ya iman etti. [10:41-42]