===== Yuhanna 08 Çeviri Üzere Sorular =====


S: İsa mabette halka öğretirken din bilginleri ve Ferisiler ne yaptılar? 

C: Zina ederken yakalanmış bir kadın getirip ortaya diktiler ve İsa’ya buna ne diyeceğini (onu nasıl yargılayacağını) sordular. [8:2-3] 

S: Din bilginleri ve Ferisiler aslında bu kadını İsa’ya neden getirdiler? 

C: Aslında İsa’yı tuzağa düşürsünler, O’nu suçlayacak bir bahaneleri olsun diye bu kadını İsa’ya getirdiler. [8:6] 

S: Din bilginleri ve Ferisiler zina ederken yakalanmış kadın hakkındaki soruyu ısrarla İsa’ya sormaları üzerine İsa onlara ne dedi? 

C: İsa onlara, «Aranızda kim günahsızsa, ona ilk taşı atsın.» dedi. [8:7] 

S: İsa insanlara, zina ederken yakalanmış kadına ilk taşı atması gerekenin kim olduğunu söyleyince insanlar ne yaptılar? 

C: İsa bunu söyleyince, en yaşlılarından başlayarak teker teker sonuncusuna varıncaya kadar dışarı çıkıp gittiler. [8:9] 

S: İsa (zina ederken yakalanmış) kadına ne yapmasını buyurdu? 

C: İsa kadına gidip bundan sonra günah işlememesini buyurdu. [8:11] 

S: İsa, «Ben dünyanın ışığıyım. Ardımdan gelen asla karanlıkta yürümez, hayat ışığına sahip olur.» dedikten sonra Ferisiler neden şikayet ettiler? 

C: Ferisiler İsa’nın kendi kendine şahitlik ettiğinden ve dolayısıyla şahitliğinin geçerli olmadığından şikayet ettiler. [8:13] 

S: İsa şahitliğinin geçerliliğini nasıl savundu? 

C: İsa, onların yasalarında «İki kişinin şahitliği geçerlidir.» diye yazılmış olduğunu söyledi. Ondan sonra İsa, kendisini gönderen Baba’nın da kendisi için şahitlik ettiğini söyledi. 

S: İsa Ferisilerin günahları içinde öleceklerini söylerken sözünü neye dayandırıyordu? 

C: İsa bu sözünü onları hakkındaki bilgisine dayandırıyordu. Onlar aşağıdandılar, O ise yukarıdandı. Onlar bu dünyaya aittiler, O ise bu dünyaya ait değildi. [8:23-24] 

S: Ferisiler günahlarında ölmekten nasıl kaçıp kurtulabileceklerdi? 

C: İsa, kendisinin O olduğuna iman etmezlerse, günahlarında öleceklerini söyledi. [8:24] 

S: İsa dünyaya ne bildiriyordu? 

C: İsa Baba’dan işittiklerini dünyaya bildiriyordu. [8:26-27] 

S: İsa’yı gönderen Baba neden İsa ile birlikte kalıyor ve O’nu yalnız bırakmıyordu? 

C: Baba İsa ile birlikte kalıyor ve O’nu yalnız bırakmıyordu, çünkü İsa daima Baba’yı hoşnut edeni yapardı. [8:29] 

S: İsa, kendisine iman etmiş Yahudilerin gerçekten O’nun şakirtleri olduğunu nasıl bilebileceklerini söyledi? 

C: İsa’nın sözüne bağlı kalırlarsa İsa’nın şakirtleri olduklarını bilebilirlerdi. [8:31] 

S: İsa, «Gerçeği bileceksiniz ve gerçek sizi özgür kılacak» dediği zaman, İsa’ya iman etmiş Yahudiler O’nun neden bahsettiğini düşündüler? 

C: Yahudiler İsa’nın insanlara kölelikten veya tutsaklıktan bahsettiğini düşündüler. [8:33] 

S: İsa, «Gerçeği bileceksiniz ve gerçek sizi özgür kılacak» dediği zaman, neden bahsediyordu? 

C: İsa, günaha kölelikten özgür kılınmaktan bahsediyordu. [8:34] 

S: İsa’ya göre, Yahudilerin İsa’yı öldürmek istemelerinin sebebi neydi? 

C: Yüreklerinde İsa’nın sözüne yer vermedikleri için İsa’yı öldürmek istiyorlardı. [8:37] 

S: İsa o Yahudilerin neden İbrahim’in çocukları olmadığını söyledi? 

C: Onlar İbrahim’in yaptıklarını yapmadıkları için İsa onların İbrahim’in çocukları olmadığını söyledi. Bunun yerine İsa’yı öldürmek istiyorlardı. [8:39-40] 

S: Bu Yahudiler tek babalarının Tanrı olduğunu söyleyince İsa onları nasıl yalanladı? 

C: İsa onlara, «Tanrı Babanız olsaydı, beni severdiniz, çünkü ben Tanrı’dan çıkıp geldim. Kendiliğimden gelmedim, beni O gönderdi.» dedi. [8:42] 

S: İsa bu Yahudilerin babasının kim olduğunu söyledi? 

C: İsa onların babasının iblis olduğunu söyledi. [8:44] 

S: İsa iblis hakkında ne dedi? 

C: İsa iblisin başlangıçtan beri katil olduğunu ve içinde gerçek olmadığından dolayı gerçeğe bağlı kalmadığını söyledi. İblis yalan söylediği zaman kendi tabiatından söyler, çünkü o yalancıdır ve yalanın babasıdır. [8:44] 

S: Tanrı’nın sözlerini kim dinler?

C: Tanrı’dan olan, Tanrı’nın sözlerini dinler. [8:47]

S: İsa, biri O’nun sözlerine uyarsa ne olacağını söyledi?

C: Biri İsa’nın sözlerine uyarsa ölümü asla görmeyecektir. [8:51]

S: Neden Yahudiler İsa’yı cin çarptığını söylediler?

C: İsa «Size doğrusunu söyleyeyim, biri sözlerine uyarsa ölümü asla görmeyecektir.» dediği için bunu söylediler. [8:52]

S: Yahudiler İsa’nın asla ölümü görmemeye ilişkin sözünün tuhaf olduğunu niçin düşündüler?

C: Bedensel ölümü düşündükleri için böyle düşündüler. İbrahim ve peygamberler bile ölmüşlerdi (bedensel olarak). [8:52-53]

S: İsa İbrahim’in hâlâ yaşadığını ve kendisinin İbrahim’den büyük olduğunu nasıl açıkladı?

C: İsa şöyle dedi: «Babanız İbrahim günümü görmesine sevindi; gördü ve memnun oldu.» «Size doğrusunu söyleyeyim, İbrahim doğmadan önce BEN VARIM.» Bu ifadeler İbrahim’in hâlâ yaşadığını ve İsa’nın İbrahim’den büyük olduğunu göstermektedir. [8:56-58]