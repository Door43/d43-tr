===== Yuhanna 03 Çeviri Üzere Sorular =====


S: Nikodim kimdi? 

C: Nikodim bir Ferisiydi, Yahudi Kurulu üyesiydi. [3:1] 

S: İsa Nikodim’e ne tanıklık etti? 

C: Nikodim İsa’ya, «Rabbî, senin Tanrı’dan gelmiş bir öğretmen olduğunu biliyoruz. Çünkü Tanrı kendisiyle olmadıkça kimse senin yaptığın 
bu alâmetleri yapamaz.” dedi. [3:2] 

S: İsa Nikodim’e kendisini şaşırtan ve aklını karıştıran ne dedi? 

C: İsa Nikodim’e, Tanrı’nın Hükümranlığı’na girmek için yeniden doğması, sudan ve ruhtan doğması gerektiğini söyledi. [3:3-7] 

S: Nikodim’in hangi soruları, İsa’nın sözlerinin kendisini şaşırttığını ve aklını karıştırdığını bize bildirmektedir? 

C: Nikodim, «Yaşlanmış bir adam nasıl doğabilir? Annesinin rahmine ikinci kez girip doğamaz, değil mi?» diye sordu. Ayrıca Nikodim, 
«Bunlar nasıl olabilir?» dedi. [3:4-9] 

S: İsa Nikodim’i nasıl azarladı? 

C: İsa Nikodim’e, «Sen İsrail’in öğretmeni olduğun halde bunları anlamıyor musun?» diyerek onu azarladı. Ayrıca O, Nikodim’i şöyle 
azarladı: «Siz insanlara yeryüzüyle ilgili şeyleri anlattığımda inanmazsanız, göklerle ilgili şeyleri anlattığımda nasıl inanırsınız? 
[3:10-12] 

S: Kim göğe çıkmıştır? 

C: Gökten inmiş olan İnsanoğlu’ndan başka hiç kimse göğe çıkmamıştır. [3:13] 

S: Neden İnsanoğlu’nun yukarı kaldırılması gerekir? 

C: O’na iman eden herkesin ebedî hayatı olsun diye yukarı kaldırılması gerekir. [3:14-15] 

S: Tanrı dünyayı sevdiğini nasıl göstermiştir? 

C: Tanrı, biricik Oğlu’nu, kendisine iman edenlerin mahvolmaması, ama ebedî hayata kavuşması için dünyaya vererek dünyayı sevdiğini 
göstermiştir. [3:16] 

S: Tanrı Oğlu’nu dünyayı mahkûm etmek için gönderdi mi? 

C: Hayır. Tanrı, dünya O’nun Oğlu vasıtasıyla kurtulsun diye Oğlu’nu gönderdi. [3:17] 

S: Neden insanlar yargıya uğrarlar? 

C: İnsanlar yargıya uğrarlar, çünkü dünyaya ışık geldi, ama insanlar, işleri kötü olduklarından dolayı karanlığı ışıktan daha çok 
sevdiler. [3:19] 

S: Neden kötülük yapan kişiler ışığa gelmezler? 

C: Kötülük yapan kişiler ışıktan nefret ederler ve işleri açığa çıkmasın diye ışığa gelmezler. [3:20] 

S: Neden gerçeği uygulayanlar ışığa ışığa gelirler? 

C: Onlar, işleri belli olsun ve işlerini Tanrı’ya itaat ederek yaptıklarını göstermek için ışığa gelirler. [3:21] 

S: Yahya’nın şakirtleri İsa’nın vaftiz ettiğinden ve herkesin İsa’ya geldiğinden şikayet ettikleri zaman Yahya ne dedi? 

C: Yahya, «O büyümeli, bense küçülmeliyim.» dedi. [3:26-30] 

S: Yukarıdan, semadan Gelen’in şahitliğini kabul edenler neye mühür basmış olurlar? 

C: Tanrı’nın gerçek olduğuna mühür basmış oldular. [3:33] 

S: Baba, Oğul’un eline ne verdi? 

C: Baba, her şeyi Oğul’un eline verdi. [3:35] 

S: Oğul’a iman edenler neye sahiptirler? 

C: Onlar ebedî hayata sahiptirler. [3:36] 

S: Oğul’a itaat etmeyenlere ne olur? 

C: Onlar hayat görmeyecekler, fakat Tanrı’nın gazabı onların üzerinde kalır. [3:36]