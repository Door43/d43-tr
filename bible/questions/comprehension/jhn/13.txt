===== Yuhanna 13 Çeviri Üzere Sorular =====


S: İsa kendisine ait olanları ne kadar süre sevdi? 

C: İsa onları sonuna dek sevdi. [13:1] 

S: İblis Yahuda İskariyot’a ne yapmıştı? 

C: İblis Yahuda İskariyot’un yüreğine İsa’ya ihanet etme niyetini koymuştu. [13:2] 

S: Baba, İsa’ya ne verdi? 

C: Baba, her şeyi İsa’nın ellerine verdi. [13:3] 

S: İsa nereden gelmişti ve nereye dönüyordu? 

C: İsa Tanrı’dan gelmişti ve Tanrı’ya dönüyordu. [13:3] 

S: İsa, yemekten kalktığında ne yaptı? 

C: Üstlüğünü bir yana koydu, bir havlu alıp beline doladı, bir leğene su doldurup şakirtlerin ayaklarını yıkamaya ve havluyla kurulamaya başladı. [13:4-5] 

S: İsa, ayaklarını yıkamasına itiraz eden Petrus’a ne dedi? 

C: İsa, «Seni yıkamazsam, benimle payın olamaz.» dedi. [13:8] 

S: İsa neden şakirtlerine, «Hepiniz temiz değilsiniz.» dedi? 

C: İsa, kendisine kimin ihanet edeceğini bildiği için bunu dedi. [13:11] 

S: Niçin İsa şakirtlerinin ayaklarını yıkadı? 

C: İsa, şakirtlerine yaptığı gibi aynısını yapmaları için bir örnek göstermek amacıyla onların ayaklarını yıkadı. [13:14-15] 

S: Köle efendisinden üstün müdür ve elçi kendisini gönderenden üstün müdür? 

C: Köle efendisinden üstün değildir, elçi de kendisini gönderenden üstün değildir. [13:16] 

S: Kim İsa’ya karşı ökçesini kaldırdı? 

C: İsa’nın ekmeğini yiyen kişi kendisine karşı ökçesini kaldırdı. [13:18] 

S: İsa neden şakirtlerine, «Hepiniz temiz değilsiniz.» ve «Ekmeğimi yiyen kişi bana karşı ökçesini kaldırdı.» dedi? 

C: İsa onlara, bunlar olmadan önce söyledi ki, bunlar olunca, «benim O olduğuma» inansınlar. [13:19] 

S: İsa’yı kabul ederseniz, kimi kabul etmiş olursunuz? 

C: İsa’yı kabul ederseniz, gönderdiği herhangi kişiyi ve İsa’yı göndereni kabul etmiş olursunuz. [13:20] 

S: İsa şakirtlerine onlardan birinin kendisin ihanet edeceğini söylediği zaman Simun Petrus ne yaptı? 

C: Simun Petrus İsa’nın sevdiği şakirde işaret ederek, «O’nun kimden söz ettiğini bize söyle.» dedi. [13:24] 

S: İsa’nın sevdiği şakirt İsa’ya kendisin kimin ihanet edeceğini sorunca İsa ona ne cevap verdi? 

C: İsa, «Lokmayı sahana batırıp kime verirsem odur.» diye cevap verdi. Sonra İsa lokmayı batırıp Simun İskariot’un oğlu Yahuda’ya verdi. [13:25-26] 

S: Yahuda’ya ne oldu ve İsa kendisine ekmek verdikten sonra o ne yaptı? 

C: Yahuda ekmeği aldıktan sonra içine Şeytan girdi ve o hemen dışarı çıktı. [13:27, 30] 

S: Tanrı nasıl yüceltilmek üzereydi? 

C: Tanrı İnsanoğlu vasıtasıyla yüceltilmek üzereydi. İnsanoğlu’nun yüceltilmesi ile Tanrı’nın  kendisi yüceltilirdi. [13:31] 

S: İsa şakirtlerine hangi yeni emri verdi? 

C: Yeni emir şuydu ki, İsa onları sevdiği gibi, onların da birbirini sevmeleri gerekir. [13:34] 

S: İsa, şakirtleri birbirini sevme emrine uyarlarsa ne olacağını söyledi? 

C: İsa, onların bu emre uymaları ile bütün insanlar onların İsa’nın şakirtleri olduğunu anlayacağını söyledi. [13:35] 

S: İsa onlara, «Benim gideceğim yere siz gelemezsiniz» dediğinde Simun Petrus İsa’nın nereye gideceğini anladı mı? 

C: Hayır, Simun Petrus bunu anlamadı, çünkü o İsa’ya, «Ya Rab, nereye gidiyorsun?» diye sordu. [13:33, 36] 

S: İsa, Simun Petrus’un «Senin için canımı veririm!» sözüne ne cevap verdi? 

C: İsa şöyle cevap verdi: «Benim için canını mı vereceksin? Sana doğrusunu söyleyeyim, horoz ötmeden beni üç kez inkâr edeceksin.» [13:38]