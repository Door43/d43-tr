===== Yuhanna 09 Çeviri Üzere Sorular =====


S: Şakirtler o adamın neden kör doğmuş olduğunu zannettiler? 

C: Şakirtler o adamın ya kendisi ya da annesi babası günah işlemiş olması sebebiyle kör doğmuş olduğunu zannettiler. [9:2] 

S: İsa, bu adamın ne sebeple kör doğmuş olduğunu söyledi? 

C: İsa bu adamın Tanrı’nın işleri onda görülsün diye kör doğmuş olduğunu söyledi. [9:3] 

S: İsa kör adama ne dedi ve ne yaptı? 

C: İsa yere tükürdü, çamur yaptı ve çamuru adamın gözlerine sürdü. Sonra İsa o adama gidip Şiloah Havuzu’nda yıkanmasını buyurdu. [9:6-7] 

S: Kör adam Şiloah Havuzu’nda yıkandıktan sonra ne oldu? 

C: Gözleri açılmış olarak döndü. [9:7] 

S: O adamın eskiden oturup dilenen kör adam olup olmadığı konusunda tartışma meydana geldiğinde o adam neye şahitlik etti? 

C: O, kör dilenci olduğuna şahitlik etti. [9:9] 

S: İnsanlar eskiden kör dilenci olan o adama ne yaptılar? 

C: O adamı Ferisilere götürdüler. [9:13] 

S: Şifa ne zaman gerçekleşti? 

C: Kör adamın şifası Şabat Günü’nde gerçekleşti. [9:14] 

S: Ferisiler eskiden kör olan o adama ne sordular. 

C: Görme yeteneğini nasıl aldığını sordular. [9:15] 

S: Ferisiler arasında nasıl bir ayrılık doğdu? 

C: Ferisiler İsa’nın Şabat Günü’nü tutmadığı (Şabat Günü’nde şifa verdiği) için Tanrı’dan olmadığını söylediler ve bazı Ferisiler, günahkâr biri böyle alâmetleri nasıl yapabilir, dediler. [9:16] 

S: Eskiden kör olan o adam, kendisine İsa hakkında sorulduğunda ne dedi? 

C: Eskiden kör olan adam, «O, peygamberdir.» dedi. [9:17] 

S: Yahudiler görme yeteneğini almış kör adamın annesiyle babasını niçin çağırdılar? 

C: Onlar o adamın annesiyle babasını çağırdılar, çünkü onun kör olmuş o adam olduğuna hâlâ inanmıyorlardı. [9:18-19] 

S: O adamın annesiyle babası oğlu hakkında ne şahitlik ettiler? 

C: Annesiyle babası onun gerçekten kör doğmuş oğlu olduğuna şahitlik ettiler. [9:20] 

S: O adamın annesiyle babası neyi bilmediklerini söylediler? 

C: Onun şimdi nasıl gördüğünü veya gözlerini kimin açtığını bilmediklerini söylediler. [9:21] 

S: Niçin o adamın annesiyle babası, «Ergin yaştadır, kendisine sorun.» dediler?  

C: Yahudilerden korktukları için bunu söylediler. Çünkü Yahudiler İsa’nın Mesih olduğunu ikrar eden herkesi havra dışı etmek için aralarında sözbirliği etmişlerdi. [9:22] 

S: Ferisiler eskiden kör olan adamı ikinci kez çağırdıklarında ona ne dediler? 

C: «Tanrı’yı yücelt! Biz bu adamın (İsa’nın) günahkâr olduğunu biliyoruz.» dediler. [9:24] 

S: Ferisiler İsa’ya günahkâr dediklerinde eskiden kör olan adam ne karşılık verdi? 

C: Şöyle dedi: «O’nun günahkâr olup olmadığını bilmiyorum, bildiğim bir şey var, eskiden kördüm, şimdiyse görüyorum.» [9:25] 

S: Ferisiler eskiden kör olan adama neden sövdüler? 

C: Ferisiler o adama, «Size artık söyledim, ama siz dinlemediniz! Niçin yeniden işitmek istiyorsunuz? Yoksa siz de mi O’nun şakirtleri olmak niyetindesiniz?» dediği için sövdüler. [9:26-28] 

S: Ferisiler o adama sövünce o Ferisilere nasıl karşılık verdi? 

C: O adam onlara şöyle karşılık verdi: «Hayret bir şey! O’nun (İsa’nın) nereden geldiğini bilmiyorsunuz, ama gözlerimi O açtı. Tanrı’nın, günahkârları dinlemediğini biliriz. Ama eğer birisi Tanrı’ya tapıyor ve iradesini yerine getiriyorsa, Tanrı o kişiyi dinler. Dünyanın başlangıcından bu yana bir kimsenin doğuştan kör olan bir adamın gözlerini açtığı duyulmamıştır. Bu adam Tanrı’dan olmasaydı, hiçbir şey yapamazdı.» [9:30-33] 

S: Ferisiler kör adamın dediğine ne cevap verdiler? 

C: Onlar o adama günah içinde doğmuş olduğunu ve kendilerine nasıl ders vermeye cesaret edebileceğini söylediler. Sonra o adamı havra dışı ettiler. [9:34] 

S: İsa, eskiden kör olan adamın havra dışı edildiğini duyunca ne yaptı? 

C: O adamı aramaya gitti ve onu buldu. [9:35] 

S: İsa, eskiden kör olan adamı bulduktan sonra ona ne dedi? 

C: İsa o adama İnsanoğlu’na iman edip etmediğini sordu ve sonra eskiden kör olan o adama kendisinin (İsa’nın) İnsanoğlu olduğunu söyledi. [9:35-36] 

S: Eskiden kör olan adam İsa’nın İnsanoğlu olduğu haberine nasıl tepki gösterdi? 

C: Eskiden kör olan adam İsa’ya kendisine iman ettiğini söyledi ve tapındı. [9:38] 

S: İsa Ferisilerin günahları hakkında ne dedi? 

C: İsa onlara şöyle dedi: «Kör olsaydınız günahınız olmazdı, ama şimdi, ‘Görüyoruz’ dediğiniz için günahınız duruyor.» dedi. [9:41]