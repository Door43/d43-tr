===== Yuhanna 06 Çeviri Üzere Sorular =====


S: Celile Gölü’nün diğer adı neydi? 

C: Celile Gölü, Taberiye Gölü olarak da tanınıyordu. [6:1] 

S: Neden İsa’yı büyük kalabalık izliyordu? 

C: İsa’nın hastalar üzerinde yaptığı alâmetleri görmüş oldukları için O’nu izliyorlardı. [6:2] 

S: İsa şakirtleriyle birlikte yamaca oturduktan sonra başını kaldırdığı zaman ne gördü? 

C: O, büyük bir kalabalığın kendisine doğru geldiğini gördü. [6:4-5] 

S: Neden İsa Filipus’a, «Bunları doyurmak için nereden ekmek alalım?» dedi? 

C: İsa bunu Filipus’u denemek için dedi. [6:5-6] 

S: Filipus İsa’nın «Bunları doyurmak için nereden ekmek alalım?» sorusuna ne cevap verdi? 

C: Filipus, «Her birinin az bir şey yiyebilmesi için iki yüz dinarlık ekmek bile yetmez.» dedi. [6:7] 

S: Andreas İsa’nın «Bunları doyurmak için nereden ekmek alalım?» sorusuna ne cevap verdi? 

C: Andreas, «Burada beş arpa ekmeğiyle iki balığı olan bir çocuk var. Ama bu kadar insan için bunlar nedir ki?» dedi. [6:8-9] 

S: O yerde yaklaşık kaç erkek vardı? 

C: Orada yaklaşık beş bin erkek vardı. [6:10] 

S: İsa, o ekmekler ve balıklar ile ne yaptı? 

C: İsa o ekmekleri aldı ve şükran sunduktan sonra oturanlara dağıttı. Balıkları da aynı şekilde dağıttı. [6:11] 

S: İnsanlar ne kadar yediler? 

C: Onlar istedikleri kadar yediler. [6:11] 

S: Yemekten sonra ne kadar ekmek toplandı? 

C: Şakirtler, insanların yedikleri beş arpa ekmeğinden artakalan parçalarla on iki sepet doldurdular. [6:13] 

S: İsa neden tek başına yine dağa çekildi? 

C: İsa, yaptığı alâmeti (beş bin kişiyi doyurması) gören halkın gelip kendisini kral yapmak üzere zorla götüreceklerini bildiği için dağa çekildi. [6:14-15] 

S: Şakirtler tekneye binip Kefarnahum’a doğru yol almaya başladıktan sonra hava nasıl oldu? 

C: Güçlü bir rüzgar esti ve göl kabarmaya başladı. [6:18] 

S: Şakirtler niçin korkuya kapıldılar? 

C: İsa’nın gölün üstünde yürüyerek tekneye yaklaştığını gördükleri için korkuya kapıldılar. [6:19] 

S: İsa’nın şakirtlere dediği hangi söz kendisini tekneye almaya razı olmalarına sebep oldu? 

C: İsa onlara, «Benim, korkmayın!» dedi. [6:20] 

S: İsa kalabalığın kendisini niçin aradığını söyledi? 

C: İsa, alâmetleri gördükleri için değil, yemek yiyip doydukları için kendisini aradıklarını söyledi. [6:26] 

S: İsa kalabalığa ne için çalışmaları ve ne için çalışmamaları gerektiğini söyledi? 

C: İsa onlara yok olup giden yiyecek için çalışmayı bırakmalarını ve sonsuz yaşam boyunca kalan yiyecek için çalışmalarını söyledi. [6:27] 

S: İsa kalabalık için Tanrı’nın işini nasıl tanımladı? 

C: İsa kalabalığa, «Tanrı’nın işi, O’nun gönderdiği kişiye iman etmenizdir.» dedi. [6:29] 

S: Kalabalık İsa’dan, atalarının onlara yemeleri için verdikleri man, gökten inen ekmek gibi bir alâmet istedi. Ondan sonra İsa hangi ekmekten bahsetti? 

C: İsa Tanrı’dan, gökten gelip dünyaya hayat veren gerçek ekmekten bahsetti. Ondan sonra İsa onlara kendisinin hayat veren ekmek olduğunu söyledi. [6:30-35] 

S: Kimler İsa’ya gelecekler? 

C: Baba’nın İsa’ya verdiklerinin hepsi O’na gelecekler. [6:37] 

S: İsa’yı gönderen Baba’nın iradesi nedir? 

C: Baba’nın iradesi şudur ki, İsa, Baba’nın kendisine verdiklerinden hiçbirini kaybetmesin ve Oğul’u gören ve O’na iman eden herkes ebedî hayata kavuşsun; ve İsa böylelerini son günde diriltecektir. [6:39-40] 

S: Bir insan nasıl İsa’ya gelebilir? 

C: Bir insan sadece Babası kendisini çektiği takdirde İsa’ya gelebilir. [6:44] 

S: Kim Baba’yı gördü? 

C: Sadece Tanrı’dan gelen, Baba’yı gördü. [6:46] 

S: İsa’nın dünyanın yaşamı uğruna verdiği ekmek nedir? 

C: İsa’nın dünyanın yaşamı uğruna verdiği ekmek, kendi bedenidir. [6:51] 

S: Hayata sahip olmak için ne yapmalısınız? 

C: Hayata sahip olmak için İnsanoğlu’nun bedenini yiyip kanını içmelisiniz. [6:53] 

S: İsa neyin sayesinde yaşıyor? 

C: İsa Baba’nın sayesinde yaşıyor. [6:57] 

S: Biz nasıl İsa’da kalabiliriz ve O bizde kalabilir? 

C: İsa’nın bedenini yiyip kanını içersek İsa’da kalırız ve İsa bizde kalır. [6:56] 

S: İsa’nın şakirtlerinin birçoğu İsa’nın bedenini yiyip kanını içmek konusundaki öğretisini duyunca ne karşılık verdiler? 

C: Şakirtler bu öğretiyi duyunca birçokları, «Bu söz çok çetindir. Kim bunu kabul edebilir?» dediler. Ondan sonra şakirtlerinin birçoğu geri döndü ve artık O’nunla dolaşmaz oldu. [6:60] 

S: İsa insanlar hakkında baştan beri ne biliyordu? 

C: İsa kimlerin iman etmediğini ve kendisine kimin ihanet edeceğini baştan beri ne biliyordu [6:64] 

S: İsa Onikiler’e, «Yoksa siz de mi gitmek istiyorsunuz?» diye sorunca kim O’na cevap verdi ve ne dedi? 

C: O’na Simun Petrus cevap verdi ve şöyle dedi: «Ya Rab, biz kime gidelim? Ebedî hayatın sözleri sendedir, biz de iman ettik ve biliyoruz ki, sen Tanrı’nın Kutsalı’sın.» [6:67-69] 

S: İsa, Onikiler’den birinin iblis olduğunu dediğinde kastı neydi? 

C: İsa, Simun İskariyot’un oğlu Yahuda’dan bahsetti, çünkü Onikiler’den biri, İsa’ya ihanet edecek olan, Yahuda’ydı. [6:70-71]