===== Yuhanna 19 Çeviri Üzere Sorular =====


S: Pilatus İsa’yı kırbaçlattıktan sonra askerler İsa’ya ne yaptılar? 

C: Askerler dikenlerden bir taç örüp İsa’nın başına taktılar ve İsa’ya mor bir kaftan giydirdiler.  Önüne gelip, «Selam, ey Yahudilerin Kralı!» diyor ve elleriyle O’nu vuruyorlardı. [19:2-3] 

S: Pilatus neden İsa’yı yine halkın önüne çıkardı? 

C: Pilatus İsa’da hiçbir suç görmediğini bilsinler diye İsa’yı halkın önüne çıkardı. [19:4] 

S: Pilatus İsa’yı halkın önüne çıkardığında İsa’nın üzerinde ne vardı? 

C: İsa’nın başında dikenli taç ve üzerinde mor kaftan vardı. [19:5] 

S: Başçı rahipler ve görevliler İsa’yı görünce ne dediler? 

C: «O’nu çarmıha ger! Çarmıha ger!» diye bağırdılar. [19:6] 

S: Yahudilerin hangi sözleri Pilatus’u daha çok korkuttu? 

C: Yahudiler Pilatus’a, «Bizim bir yasamız var, bu yasaya göre O’nun ölmesi gerekir, çünkü O kendisinin Tanrı Oğlu olduğunu ileri sürüyor.» dediler. [19:7-8] 

S: Pilatus İsa’ya, «Sen nereden geliyorsun?» diye sorduğunda İsa ona ne dedi? 

C: İsa Pilatus’a cevap vermedi. [19:9] 

S: İsa, Pilatus’a kendisinin üzerinde kimin yetki verdiğini söyledi? 

C: İsa, «Sana yukarıdan verilmeseydi, benim üzerimde hiçbir yetkin olmazdı.» dedi. [19:11] 

S: Pilatus İsa’yı salıvermek istese de, Yahudilerin hangi sözleri bunu engelledi? 

C: Yahudiler şöyle bağırdılar: «Bu adamı salıverirsen, Sezar’ın dostu değilsin! Kral olduğunu ileri süren herkes Sezar’a karşı gelmiş olur.» [19:12] 

S: Pilatus İsa’yı çarmıha germek üzere kendilerine teslim etmeden önce başçı rahiplerin söylediği son sözler neydi? 

C: Başçı rahipler «Sezar’dan başka kralımız yok!» diye seslendiler. [19:15-16] 

S: İsa’yı nerede çarmıha gerdiler? 

C: İsa’yı kafatası anlamına gelen Golgota’da çarmıha gerdiler. [19:17-18] 

S: O gün çarmıha gerilen yalnızca İsa mıydı? 

C: Hayır. İsa’yla birlikte her yanında birer kişi olmak üzere daha iki kişi çarmıha gerildi. [19:18] 

S: Pilatus, İsa’nın çarmıhının üzerine asılan yaftada ne yazdı? 

C: Yaftada şu sözler yazılıydı: «NASIRALI İSA, YAHUDİLERİN KRALI.» [19:19] 

S: İsa’nın çarmıhının üzerindeki yazı ne dillerdeydi? 

C: Yazı İbranice, Latince ve Grekçe idi. [19:20] 

S: Askerler İsa’nın giysileriyle ne yaptılar? 

C: Askerler İsa’nın giysilerini her birine birer parça olmak üzere dört parçaya böldüler. Ancak dikişsiz yapılmış mintanı kime düşecek diye kura çektiler. [19:23-24] 

S: Askerler İsa’nın giysileriyle niçin böyle yaptılar? 

C: Şu kutsal yazı yerine gelsin diye böyle yaptılar: «Giysilerimi aralarında böldüler ve elbisem üzerine kura çektiler.» [19:23-24] 

S: İsa’nın çarmıhının yanında kim duruyordu? 

C: İsa’nın çarmıhının yanında annesi, annesinin kız kardeşi (teyzesi), Klopas’ın karısı Meryem, Mecdelli Meryem ve İsa’nın sevdiği şakirt duruyordu. [19:25-26] 

S: İsa annesiyle sevdiği şakirdinin yakınında durduğunu görünce annesine ne dedi? 

C: İsa annesine, «Kadın, işte oğlun!» dedi. [19:26] 

S: İsa’nın sevdiği şakirt, İsa kendisine «İşte annen!» dedikten sonra ne yaptı? 

C: İsa’nın sevdiği şakirt o andan itibaren İsa’nın annesini kendi evine aldı. [19:27] 

S: İsa neden «Susadım!» dedi? 

C: İsa bunu Kutsal Yazılar yerine gelsin diye dedi. [19:28] 

S: İsa, ağzına uzatılan süngerden sirkeyi tattıktan sonra ne yaptı? 

C: Sirkeyi tattıktan sonra İsa, «Tamamlandı.» dedi ve başını eğerek ruhunu teslim etti. [19:29-30] 

S: Yahudiler Pilatus’tan idam edilen adamların bacaklarının kırılmasını niçin istediler? 

C: Hazırlık Günü idi ve Yahudiler, cesetlerin Şabat Günü çarmıhta kalmaması için (çünkü Şabat Günü çok önemli gündü) Pilatus’tan idam edilen adamların bacaklarının kırılmasını ve cesetlerin kaldırılmasını istediler. [19:31] 

S: Askerler neden İsa’nın bacaklarını kırmadılar? 

C: İsa’nın ölmüş olduğunu gördükleri için bacaklarını kırmadılar. [19:33] 

S: İsa’nın ölmüş olduğunu gören askerler İsa’ya ne yaptılar? 

C: Askerlerden biri İsa’nın böğrünü mızrakla deldi. [19:34] 

S: Neden İsa’nın bacakları kırılmadı ve bedeni mızrakla deşildi? 

C: Bu olaylar, şu kutsal yazı yerine gelsin diye meydana geldi: «O’nun bir tek kemiği kırılmayacak.» ve «Bedenini deştikleri adama bakacaklar.» [19:36-37] 

S: İsa’nın çarmıha gerilmesiyle ilgili bütün bu olayları gören kişi niçin onlara şahitlik etti? 

C: Bu kişi, siz de iman edesiniz diye bu olaylara şahitlik etti. 

S: Kim gelip İsa’nın cesedini kaldırmak için başvurdu? 

C: Aramatyalı Yusuf Pilatus’a gelip İsa’nın cesedini kaldırmak için başvurdu. [19:38] 

S: Aramatyalı Yusuf ile beraber İsa’nın cesedini kaldırmaya kim geldi? 

C: Aramatyalı Yusuf ile beraber Nikodim geldi. [19:39] 

S: Aramatyalı Yusuf ile Nikodim İsa’nın cesedine ne yaptılar? 

C: İsa’nın cesedini, otuz litre kadar karışık mür ve sarısabır özü olan baharatla keten bezlere sardılar. İsa’nın cesedini bir bahçenin içinde bulunan yeni bir mezara koydular.  [19:39-41]