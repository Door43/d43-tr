===== Yuhanna 01 Çeviri Üzere Sorular =====


S: Başlangıçta ne vardı? 

C: Başlangıçta kelâm vardı. [1:1] 

S: Kelâm kiminle birlikteydi? 

C: Kelâm Tanrı’yla birlikteydi. [1:1-2] 

S: Kelâm neydi? 

C: Kelâm Tanrı’ydı. [1:1] 

S: Kelâmsız yaratılan bir şey oldu mu? 

C: Her şey onun vasıtasıyla yaratıldı ve yaratılanlardan hiç bir şey onsuz yaratılmadı. [1:3] 

S: Kelâmda ne vardı? 

C: Onda hayat vardı. [1:4] 

S: Tanrı’dan gönderilmiş adamın adı neydi? 

C: Onun adı Yahya’ydı. [1:6] 

S: Yahya ne yapmaya geldi? 

C: O, herkes onun vasıtasıyla iman etsin diye ışık için şahitlik etmeye geldi. [1:7] 

S: Dünya, Yahya’nın kendisine şahitlik etmek için geldiği ışığı tanıdı veya kabul etti mi? 

C: Dünya, Yahya’nın kendisine şahitlik etmek için geldiği ışığı tanımadı ve o ışığın kendi halkı onu kabul etmedi. [1:10-11] 

S: Işık, adına iman edenlere ne yaptı? 

C: Adına iman edenlere Tanrı’nın çocukları olma hakkını verdi. [1:13] 

S: Adına iman edenler Tanrı’nın çocukları nasıl olabildiler? 

C: Tanrı’dan doğarak Tanrı’nın çocukları olabildiler. [1:13] 

S: Baba’dan gelen kelâm gibi başka bir kişi var mıdır? 

C: Hayır! Kelâm, Baba’dan gelen biricik, eşsiz kişidir. [1:14] 

S: Yahya’nın şahitlik ettiği bu kişinin doluluğundan ne aldık? 

C: O’nun doluluğundan hepimiz karşılıksız armağan ardına armağan aldık. [1:16] 

S: İsa Mesih vasıtasıyla ne geldi? 

C: İsa Mesih vasıtasıyla lütuf ve hakikat geldi. [1:17] 

S: Kim ne zaman Tanrı’yı gördü? 

C: Hiçbir zaman hiç kimse Tanrı’yı görmedi. [1:18] 

S: Kim Tanrı’yı bize tanıttı? 

C: Baba’nın bağrında Olan O’nu bize tanıttı. [1:18] 

S: Yeruşalim’den gelen rahiplerle Levililer Yahya’dan kim olduğunu sordukları zaman Yahya onlara ne dedi? 

C: O dedi ki, «Ben, Yeşaya Peygamber’in dediği gibi, ‘Rab’bin yolunu düzleyin!’ diye çölde haykıranın sesiyim.» [1:19-23] 

S: Yahya İsa’nın kendisine doğru geldiğini görünce ne dedi? 

C: «İşte! Dünyanın günahını ortadan kaldıracak olan Tanrı Kuzusu!» dedi. [1:29] 

S: Neden Yahya insanları suyla vaftiz etmeye geldi? 

C: Yahya, dünyanın günahını ortadan kaldıran Tanrı Kuzusu İsa’nın İsrail’e açıklanması için suyla vaftiz etmeye geldi. [1:31] 

S: Yahya’ya İsa’nın Tanrı’nın Oğlu olduğunu gösteren alâmet neydi? 

C: Alâmet şuydu: Yahya Ruh’un kimin üzerine inip durduğunu görürse, Kutsal Ruh’la vaftiz edecek olan O’dur. [1:32-34] 

S: Yahya’nın iki şakirdi, İsa’yı «Tanrı Kuzusu» adlandırdığını duyunca ne yaptılar? 

C: İsa’nın ardından gittiler. [1:35-37] 

S: Yahya’nın dediğini duyup İsa’nın ardından giden iki şakirtten birinin adı neydi? 

C: İki kişiden birinin adı Andreas’tı. [1:40] 

S: Andreas, kardeşi Simon’a İsa hakkında ne dedi? 

C: Andreas Simon’a, «Biz Mesih’i bulduk.» dedi. [1:41] 

S: İsa Simon’un nasıl çağrılacağını söyledi? 

C: İsa Simon’un «Kefas» (bu ad «Petrus» anlamına geliyor) diye çağrılacağını söyledi. [1:42] 

S: Andreas’la Petrus’un şehri neresiydi? 

C: Andreas’la Petrus’un şehri Beytsayda’ydı. [1:44] 

S: Natanel İsa hakkında ne dedi? 

C: Natanel, «Rabbi, sen Tanrı’nın Oğlu’sun! İsrail’in Kralı’sın.» dedi. [1:49] 

S: İsa Natanel’in ne göreceğini söyledi? 

C: İsa, Natanel’in göğün açıldığını ve Tanrı bütün meleklerinin İnsanoğlu üzerine yükselip indiklerini göreceğini söyledi. [1:51]