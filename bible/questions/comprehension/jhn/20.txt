===== Yuhanna 20 Çeviri Üzere Sorular =====


S: Mecdelli Meryem ne zaman mezara geldi? 

C: Haftanın ilk günü erkenden mezara geldi. [20:1] 

S: Mecdelli Meryem mezara varınca ne gördü? 

C: Taşın mezardan bir yana yuvarlanmış olduğunu gördü. [20:1] 

S: Mecdelli Meryem taşın mezardan bir yana yuvarlanmış olduğunu görünce ne yaptı? 

C: Koşarak Simun Petrus’a ve İsa’nın sevdiği öbür şakirde geldi. [20:2] 

S: Mecdelli Meryem o iki şakirde ne dedi? 

C: Onlara, «Rab’bi mezardan almışlar, nereye koyduklarını da bilmiyoruz.» dedi. [20:2] 

S: Simun Petrus ve öbür şakirt Mecdelli Meryem’in dediği sözü duyduktan sonra ne yaptılar? 

C: İkisi de mezara doğru koştu. [20:3-4] 

S: Simun Petrus ve öbür şakirt mezarda ne gördüler? 

C: Keten bezleri orada serili gördüler. İsa’nın başına sarılmış olan peşkir keten bezlerle birlikte değildi, ayrı bir yerde dürülmüş duruyordu. [20:5-7] 

S: Öbür şakirt mezarda gördüklerine nasıl tepki gösterdi? 

C: O gördü ve iman etti. [20:8] 

S: Meryem durup mezarın içine baktığında ne gördü? 

C: Biri İsa’nın cesedinin yatmış olduğu yerin başucunda, öbürü de ayakucunda beyazlara bürünmüş iki meleğin oturduğunu gördü. [20:12] 

S: Melekler Meryem’e ne dediler? 

C: «Kadın, niçin ağlıyorsun?» diye sordular. [20:13] 

S: Meryem arkasına dönünce ne gördü? 

C: Orada duran İsa’yı gördü, fakat onun İsa olduğunu bilmedi. [20:14] 

S: Meryem, İsa’yı kim sandı? 

C: O’nu bahçıvan sandı. [20:15] 

S: Meryem İsa’yı nasıl tanıdı? 

C: İsa «Meryem!» diye adını çağırdığında o, İsa’yı tanıdı. [20:16] 

S: İsa Meryem’e kendisine dokunmamasını niçin söyledi? 

C: İsa Meryem’e, henüz Baba’nın yanına çıkmadığı için kendisine dokunmamasını söyledi. [20:17] 

S: İsa Meryem’e kendisinin kardeşlerine ne söylemesini emretti? 

C: İsa ona kendisinin kardeşlerine «Benim Babam’ın ve sizin Babanız’ın, benim Tanrım’ın ve sizin Tanrınız’ın yanına çıkacağım.» diye söylemesini emretti. [20:17] 

S: Haftanın ilk gününün akşamı şakirtlerin olduğu yerde ne oldu? 

C: İsa gelip ortalarında durdu. [20:19] 

S: İsa şakirtlerine ne gösterdi? 

C: O onlara ellerini ve böğrünü gösterdi. [20:2] 

S: İsa, kendisinin şakirtlere ne yapacağını söyledi? 

C: İsa söyledi ki, Baba O’nu gönderdiği gibi, O da şakirtlerini gönderiyor. [20:21] 

S: İsa şakirtlerin üzerine üfürdükten sonra ne dedi? 

C: «Kutsal Ruh’u alın! Kimin günahlarını bağışlarsanız, bağışlanmış olur; kimin günahlarını bağışlamazsanız, bağışlanmamış kalır.» dedi. [20:22-23] 

S: Şakirtlerden hangi birisi, ötekiler İsa’yı gördükleri zaman onlarla birlikte değildi? 

C: Onikiler’den biri, İkiz adıyla bilinen Tomas, öteki şakirtler İsa’yı gördükleri zaman onlarla birlikte değildi. [20:24] 

S: Tomas İsa’nın yaşadığına iman etmesi için neyin gerekeceğini söyledi? 

C: Tomas iman etmesi için İsa’nın ellerinde çivilerin izini görmesi, çivilerin izine parmağıyla dokunması ve elimi böğrüne sokması gerekeceğini söyledi. [20:25] 

S: Tomas İsa’yı ne zaman gördü? 

C: Sekiz gün sonra Tomas öbür şakirtleriyle birlikte olduğu zaman İsa, kapı kapalı iken içeri girip ortalarında durdu. [20:26] 

S: İsa Tomas’a ne yapmasını buyurdu? 

C: İsa Tomas’a parmağını uzatmasını, ellerine bakmasını, elini uzatıp böğrüne koymasını söyledi. Sonra İsa Tomas’a imansız olmamasını, iman etmesini söyledi. [20:27] 

S: Tomas İsa’ya ne dedi? 

C: Tomas İsa’ya, «Rabbim ve Tanrım!» dedi. [20:28] 

S: İsa kime mutlu dedi? 

C: İsa, «Görmeden iman edenlere ne mutlu!» dedi. [20:29] 

S: İsa, bu kitapta yazılı olmayan başka alâmetler yaptı mı? 

C: Evet, İsa, şakirtlerinin önünde, bu kitapta yazılı olmayan başka birçok alâmetler yaptı. [20:30] 

S: Alâmetler niçin kitapta yazıldı? 

C: Onlar, İsa’nın, Tanrı’nın Oğlu Mesih olduğuna iman edesiniz ve iman ederek O’nun adıyla hayata kavuşasınız diye yazıldı. [20:31]