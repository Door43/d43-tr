===== Yuhanna 18 Çeviri Üzere Sorular =====


S: İsa bu sözleri söyledikten sonra nereye gitti? 

C: O, şakirtleriyle birlikte Kidron Vadisi’nin ötesine geçti ve bir bahçeye girdi. [18:1] 

S: Yahuda o bahçeyi neden biliyordu? 

C: İsa şakirtleriyle sık sık orada buluştuğu için orasını biliyordu. [18:2] 

S: O bahçeye fenerlerle, meşalelerle ve silahlarla daha kimler geldiler? 

C: O bahçeye ayrıca Yahuda, bir bölük asker ve başçı rahiplerle Ferisilerin gönderdiği görevliler geldiler. [18:3] 

S: İsa bahçeye gelen bu insanlara ne sordu? 

C: İsa onlara, «Kimi arıyorsunuz?» diye sordu. [18:4] 

S: O insanlar Nasıralı İsa’yı aradıklarını deyince ve İsa, «Benim» karşılığını verince be oldu? 

C: Askerler ve onlarla birlikte olanlar gerileyip yere düştüler. [18:6] 

S: İsa niçin şöyle konuştu: «Size benim, dedim. Eğer aradığınız bensem, bunları bırakın gitsinler»? 

C: İsa, daha önce söylediği «Bana verdiğin kişilerden hiçbirini kaybetmedim.» sözü yerine gelsin diye böyle konuştu. [18:8-9] 

S: Petrus, başrahibin uşağı Malkus’un kulağını uçurduktan sonra İsa Petrus’a ne dedi? 

C: İsa Petrus’a, «Kılıcını kınına koy! Baba’nın bana verdiği kâseden içmeyeyim mi?» dedi. [18:10-11] 

S: Asker bölüğü, komutanı ve Yahudilerin görevlileri İsa’yı yakaladıktan sonra nereye götürdüler? 

C: Onlar İsa’yı önce Hanan’a götürdüler. [18:13] 

S: Hanan kimdi? 

C: Hanan, o yıl başrahip olan Kayafa’nın kayınbabasıydı. [18:13] 

S: Petrus, başrahibin avlusuna nasıl girdi? 

C: Başrahibin tanıdığı başka bir şakirt dışarı çıkıp kapıyı gözleyen hizmetçi kızla konuştu ve Petrus’u içeri getirdi. [18:16] 

S: Petrus’a İsa’nın şakirdi veya İsa’yla birlikte olup olmadığını kim sordu? 

C: Avlu kapısını gözleyen hizmetçi kız, kömür ateşinin çevresinde duran insanlar ve Petrus’un kulağını uçurttuğu kölenin akrabası olan başrahibin hizmetçilerinden biri - onların hepsi Petrus’a İsa’nın şakirdi veya İsa’yla birlikte olup olmadığını sordular. [18:17] 

S: Özetleyecek olursak, başrahip İsa’yı şakirtleri ve öğretisi konusunda sorguladığında İsa nasıl cevap verdi? 

C: İsa dünyaya açıkça konuştuğunu söyledi.  Başrahibe kendisinin konuştuklarını işitenlerden sormasını buyurdu. [18:19-21] 

S: Hanan İsa’yı sorguladıktan sonra nereye gönderdi? 

C: Hanan İsa’yı başrahip Kayafa’ya gönderdi. [18:24] 

S: Petrus İsa’yla ilişkisi olduğunu üçüncü kez inkar eder etmez ne oldu? 

C: Petrus İsa’yla ilişkisi olduğunu üçüncü kez inkar eder etmez horoz öttü. [18:27] 

S: İsa’yı vali konağına götüren kişiler neden kendileri oraya girmediler? 

C: Kirlenmemek ve Fısıh yemeğini yiyebilmek için vali konağına girmediler. [18:28] 

S: Pilatus İsa’yı suçlayanlara, «Bu adamı neyle suçluyorsunuz?» diye sorunca onlar Pilatus’a ne cevap verdiler? 

C: Onlar şöyle cevap verdiler: «Bu adam kötülük eden biri olmasaydı, O’nu sana getirmezdik.» [18:29-30] 

S: Yahudiler İsa’yı kendileri cezalandırmak yerine neden Pilatus’a götürdüler? 

C: Yahudiler İsa’yı öldürmek istiyorlardı ve Romalı yetkililerin (Pilatus’un) izni olmadan kimseyi ölümle cezalandırmaları yasaktı. [18:31] 

S: Pilatus İsa’ya ne sordu? 

C: Pilatus İsa’ya Yahudilerin Kralı olup olmadığını ve ne yapmış olduğunu sordu. [18:33-35] 

S: İsa Pilatus’a kedisinin hükümranlığı hakkında ne dedi? 

C: İsa, Pilatus’a kendi hükümranlığının bu dünyanın bir parçası olmadığını ve buradan kaynaklanmadığını söyledi. [18:36] 

S: İsa niçin doğdu? 

C: İsa kral olmak için doğdu. [18:37] 

S: Pilatus İsa’yla konuştuktan sonra ne karar verdi? 

C: Pilatus Yahudilere, «Ben bu adamda hiçbir suç görmüyorum.» dedi. [18:38] 

S: Pilatus İsa’yı salıvermeyi teklif ettiğinde Yahudiler ona ne bağırdılar? 

C: Yahudiler, «Bu adamı değil, Barabba’yı isteriz!» diye bağırdılar. [18:39-40]