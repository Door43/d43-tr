===== Yuhanna 21 Çeviri Üzere Sorular =====


S: İsa şakirtlerine yine göründüğünde şakirtler neredeydiler? 

C: İsa şakirtlerine yine göründüğünde onlar Taberiye Gölü’nün kenarındaydılar. [21:1] 

S: Hangi şakirtler Taberiye Gölü’nün kenarındaydılar? 

C: Simun Petrus, İkiz adıyla bilinen Tomas, Celile’nin Kana köyünden Natanel, Zebedi’nin oğulları ve İsa’nın şakirtlerinden iki kişi daha Taberiye Gölü’nün kenarındaydılar. [21:2] 

S: Bu şakirtler ne yapıyorlardı? 

C: Balık tutmaya gitmiş, ama o gece hiçbir şey tutamamışlardı. [21:3] 

S: İsa şakirtlere ne yapmalarını söyledi? 

C: İsa şakirtlere ağlarını teknenin sağ yanına atmalarını ve böylece balık tutabileceklerini söyledi. [21:6] 

S: Şakirtler ağlarını attıkları zaman ne oldu? 

C: O kadar çok balık tuttular ki, ağı tekneye çekemediler. [21:6] 

S: İsa’nın sevdiği şakirt, «Bu Rab’dir!» deyince Simun Petrus ne yaptı? 

C: Üstlüğünü giyip göle atıldı. [21:7] 

S: Öbür şakirtler ne yaptılar? 

C: Öbür şakirtler balık dolu ağı çekerek tekneyle geldiler. [21:8] 

S: İsa, şakirtlere hangi iki şeyi yapmalarını söyledi? 

C: İsa, şakirtlere demin tuttukları balıklardan getirmelerini ve sonra gelip kahvaltı yapmalarını söyledi. [21:10-12] 

S: İsa dirildikten sonra o zamana dek şakirtlere kaç kez görünmüştü? 

C: Bu, İsa’nın dirildikten sonra şakirtlere üçüncü görünüşüydü. [21:14] 

S: Kahvaltıdan sonra İsa Simun Petrus’a ne sordu? 

C: İsa Simun Petrus’a, İsa’yı bunlardan daha çok sevip sevmediğini bir kez ve «Beni seviyor musun?» diye iki kez sordu. [21:15-17] 

S: Simun Petrus, İsa’nın «Beni seviyor musun?» sorusuna her defa ne cevap verdi? 

C: Petrus bu soruya her defa, «Evet, ya Rab, seni sevdiğimi bilirsin.» diye cevap verdi. [21:15-17] 

S: Petrus İsa’nın «Beni seviyor musun?» sorusuna her cevap verdiğinde İsa Petrus’a ne emretti? 

C: Birinci kez İsa Petrus’a, «Kuzularımı otlat!» dedi. İkinci kez İsa, «Koyunlarımı güt!» dedi. Üçüncü kez İsa ona, «Koyunlarımı otlat!» dedi. [21:15-17] 

S: İsa Simun Petrus’a yaşlanınca ne olacağını söyledi? 

C: İsa Simun Petrus’a yaşlanınca ellerini uzatacağını ve başkasının onu bağlayıp istemediği yere götüreceğini söyledi. [21:18] 

S: İsa Petrus’a yaşlanınca ne olacağını neden söyledi? 

C: İsa bunu, Petrus’un Tanrı’yı ne tür bir ölümle yücelteceğini belirtmek için söyledi. [21:19] 

S: Simun Petrus İsa’ya, İsa’nın sevdiği şakirde ilişkin ne sordu? 

C: Petrus İsa’ya, «Rab, ya bu adam ne yapacak?» diye sordu. 

S: İsa, Petrus’un «Rab, ya bu adam ne yapacak?» sorusuna ne karşılık verdi? 

C: İsa Petrus’a, «Sen beni izle!» dedi. [21:22] 

S: Bu kitabı yazan kimdir ve o, neye şahitlik etmektedir? 

C: Bu kitabı yazan, İsa’nın sevdiği şakirttir ve o, bu kitapta kaydedilen olayların gerçek olduğuna şahitlik etmektedir. [21:24]