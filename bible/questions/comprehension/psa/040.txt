===== Mezmurlar 040 Çeviri Üzere Sorular =====


S: Davut Yahve’yi sabırla bekledikten sonra Yahve ne yaptı?

C: Yahve Davut’a kulak verdi ve duasını işitti. [40:1]

S: Yahve Davut için daha ne yaptı?

C: Yahve Davut’u dehşetli bir çukurdan, batak çamurundan çıkardı, ayaklarını kaya üzerinde tuttu. [40:2]

S: Tanrı Davut’un ağzına yeni bir hamt ilahisi koyduğu için çokları ne yapacaklar?

C: Çokları bunu görüp Yahve’ye güvenecekler. [40:3]

S: Kim mutludur?

C: Yahve’ye güvenen, gururluları ve Tanrı’dan yüz çevirenleri onurlandırmayan insan mutludur. [40:4]

S: Davut Tanrı’nın işlerini ve düşüncelerini nasıl tarif eder?

C: Tanrı’nın harika işleri ve bizim için düşünceleri çoktur, saymakla bitmez. [40:5]

S: Tomarda Davut hakkında ne yazılıdır?

C: Davut’un Tanrı’nın iradesini yerine getirmekten zevk aldığı ve Tanrı’nın yasalarının Davut’un yüreğinde bulunduğu yazılıdır. [40:7-8]

S: Davut büyük toplulukta ne müjdeledi?

C: Davut Tanrı’nın doğruluğunu büyük toplulukta müjdeledi. [40:9]

S: Davut neyi gizlemedi?

C: O, Tanrı’nın doğruluğunu yüreğinde gizlemedi, ahdine sadakatini veya vefasını büyük topluluktan saklamadı. [40:10]

S: Davut Yahve’nin kendisine ne yapması için dua eder?

C: Davut Yahve’nin merhametini kendisinden esirgememesi, ama Yahve’nin ahdine sadakatini ve güvenilirliğini Davut’u daima koruması için dua eder. [40:11]

S: Davut neden korku içindedir?

C: Sayısız belalar çevresini sardığı, suçları ona yetiştiği için korku içindedir. Yüreği onu zor durumda bıraktı. [40:12]

S: O, Yahve’nin neyi memnuniyetle yapması için dua eder?

C: Yahve’nin onu memnuniyetle kurtarması için dua eder. [40:13]

S: Davut canını arayanların başına neyin gelmesi için dua eder?

C: Onların utanması, akıllarının karışması, geri dönüp rezil olması için dua eder. [40:14]

S: Davut Tanrı’yı arayan ve kurtuluşunu sevenler için nasıl dua eder?

C: Onların Tanrı’da neşe ve sevinç bulması ve hep, «Yahve’ye hamdolsun!» demesi için dua eder. [40:16]

S: Davut Rab’bi nasıl tarif eder?

C: Rab onu düşünür, onun yardımcısı olur ve onu kurtarmaya gelir. [40:17]