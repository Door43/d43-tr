===== Mezmurlar 078 Çeviri Üzere Sorular =====


S: Asaf halkına nasıl öğretecek?

C: Asaf ağzını mesellerle açacak ve geçmişe ilişkin sırları anlatacak. [78:2]

S: Asaf gelecek kuşağa ne duyuracak?

C: Asaf Yahve’nin övgüye değer işlerini, gücünü, yaptığı harikaları gelecek kuşağa duyuracak. [78:4]

S: Yahve Asaf’ın atalarına Yahve’nin hükümlerini çocuklarına öğretmelerini neden emretti?

C: Gelecek kuşak Yahve’nin hükümlerini bilsin ve henüz doğmamış çocuklar da bunu kendi çocuklarına anlatsınlar diye Yahve bunu emretti. [78:6]

S: Asaf’ın atalarının Yahve’nin hükümlerini çocuklarına öğretmesi neden önemliydi?

C: Çocukları ataları gibi inatçı, başkaldırıcı bir kuşak olmasınlar diye onların Yahve’nin hükümlerini çocuklarına öğretmesi önemliydi.  [78:7-8]

S: İsrail Tanrı’nın nazarında ne yanlış yaptı?

C: Onlar Tanrı’yla ahitlerine uymadılar ve O’nun yasasına göre yaşamayı reddettiler. [78:10]

S: Tanrı İsrail’e nasıl yol gösterdi?

C: Tanrı onlara gündüz bulutla, gece ateş ışığıyla yol gösterdi. [78:14]

S: İsrail Tanrı’yı nasıl sorguladı?

C: İştahlarını tatmin etmek için yiyecek dilemekle yüreklerinde Tanrı’yı sorguladılar. [78:18]

S: İsrail Tanrı’ya karşı ne söyledi?

C: Onlar Tanrı’ya karşı şöyle dediler: «Tanrı gerçekten bizim için çölde sofra kurabilir mi?» [78:19]

S: Yahve niçin öfkelenip İsrail’e saldırdı?

C: Yahve İsrail’e öfkelendi, çünkü İsrail O’na inanmıyor, kurtarışına güvenmiyordu. [78:22]

S: Tanrı, İsrail’in kendisine inanmamasına rağmen İsrail’i nasıl besledi?

C: Tanrı, doyasıya yesinler diye onlara man yağdırdı, bol et verdi. [78:23-24]

S: Tanrı öfkesiyle İsrail’e ne yaptı?

C: Onlara saldırıp en güçlülerini öldürdü, gençlerini de yere serdi. [78:31]

S: İsrail halkı Tanrı’nın kendisine çile çektirmesine nasıl karşılık verirdi?

C: O’na yönelip istekle O’nu aramaya başlarlardı. [78:34]

S: Tanrı’nın önünde İsrail’in yüreği ne haldeydi?

C: Onların yüreği Tanrı’ya bağlı değildi ve onlar Tanrı’nın ahdine sadık kalmazlardı. [78:37]

S: Tanrı İsrail halkına nasıl merhamet gösterirdi?

C: Tanrı onların suçlarını bağışlar ve onların bedende olduklarını hatırlayıp onları yok etmezdi. [78:38]

S: Tanrı Mısırlıların ırmaklarına ne yaptı?

C: O, Mısırlıların ırmaklarını kana çevirdi, öyle ki, derelerinden su içemesinler. [78:44]

S: Tanrı Mısırlıların ilk doğanlarına ne yaptı?

C: O, Mısır’da bütün ilk doğanları öldürdü. [78:51]

S: Tanrı kendi halkına nasıl yol gösterdi?

C: O onları davar gibi götürdü, çölde bir sürü gibi güttü. [78:52]

S: Tanrı uluslara ne yaptı?

C: O, İsraillilerin önünden ulusları kovdu ve miraslarını İsrail’e kattı. [78:55]

S: İsrail halkı ataları gibi nasıl davrandı?

C: Onlar vefasız oldular, ataları gibi ihanet ettiler. [78:57]

S: İsrail Tanrı’yı nasıl kızdırdı?

C: O’nu putperest tapınaklarla kızdırdılar, putlarıyla O’nu kıskandırdılar. [78:58]

S: Tanrı halkını neye teslim etti?

C: O onları kılıca teslim etti ve gençlerini ateş yuttu. [78:62-63]

S: Tanrı İsrail’den hangi oymağı seçti?

C: Tanrı Yahuda oymağını ve sevdiği Siyon Dağı’nı seçti. [78:68]

S: Tanrı kimi İsrail’in çobanı olmak üzere seçti?

C: O, kulu Davut’u seçti ve koyun ağılından aldı. [78:70]