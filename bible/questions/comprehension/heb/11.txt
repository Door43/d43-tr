===== İbraniler 11 Çeviri Üzere Sorular =====


S: İman insanı, Tanrı’nın hâlâ yerine gelecek olan vaatlerine nasıl tutum sergiler? 

C: İman insanı, Tanrı’nın hâlâ yerine gelecek olan vaatlerini umutla bekler ve onlardan emin olur. [11:1] 

S: Evrenin görülen şeyleri neden yaratıldı? 

C: Evrenin görülen şeyleri görülen şeylerden yaratılmadı. [11:3] 

S: Tanrı Habil’i neden sâlih biri olarak takdir etti? 

C: Tanrı Habil’i takdir etti, çünkü Habil imanla Tanrı’ya Kabil’den daha üstün bir kurban sundu. [11:4] 

S: Tanrı’ya yaklaşan kişi Tanrı hakkında neye iman etmelidir? 

C: Tanrı’ya yaklaşan kişi Tanrı’nın var olduğuna ve kendisini arayanlara mükâfat vereceğine iman etmelidir. [11:6] 

S: Nuh imanını nasıl gösterdi? 

C: Nuh Tanrı’nın uyarısına göre ailesini kurtarmak için gemi yapmakla imanını gösterdi. [11:7] 

S: İbrahim’le Sara imanla ne aldılar? 

C: İbrahim’le Sara yaşları geçmiş olmasına rağmen imanla çocuk sahibi olmak için güç aldılar. [11:11] 

S: İman ataları uzaktan ne gördüler? 

C: İman ataları Tanrı’nın vaatlerini uzaktan gördüler ve selamladılar. [11:13] 

S: İman ataları yeryüzünde ne olduklarını kabul ettiler? 

C: İman ataları yeryüzünde yabancı ve misafir olduklarını kabul ettiler. [11:13] 

S: Tanrı imanlı olanlara ne hazırladı? 

C: Tanrı imanlı olanlara göksel bir şehir hazırladı. [11:16] 

S: İbrahim biricik oğlu İshak’ı kurban ederken Tanrı’nın ne yapabileceğine inandı? 

C: İbrahim Tanrı’nın İshak’ı ölümden diriltebileceğine inandı. [11:17-19] 

S: Yusuf sonuna yaklaşırken imanla ne peygamberlikte bulundu? 

C: Yusuf sonuna yaklaşırken İsrail oğullarının Mısır’dan çıkacağına ilişkin peygamberlikte bulundu. [11:22] 

S: Musa büyüyünce imanla ne yapmayı seçti? 

C: Musa Mesih yolunda aşağılanmayı büyük zenginlik sayarak Tanrı’nın halkıyla birlikte kötü muamele görmeyi seçti. [11:24-26] 

S: Musa İsraillilerin ilk doğan oğullarını kurtarmak için imanla neyi kutladı? 

C: Musa İsraillilerin ilk doğan oğullarını kurtarmak için imanla Fısıh Bayramı’nı kutladı ve kan serpmesini uyguladı. [11:28] 

S: Rahav mahvolmamak için imanla ne yaptı? 

C: Rahav mahvolmamak için imanla casusları kabul edip güvenliklerini sağladı. [11:31] 

S: İman atalarının bazısı imanla savaşta ne yaptılar? 

C: İman atalarının bazısı imanla krallıklar fethettiler, kılıçtan kaçıp kurtuldular, savaşta güçlendiler ve yabancı orduların kaçmasına sebep oldular. [11:33-34] 

S: İman atalarının bazısı ne gibi acılar çekti? 

C: İman atalarının bazısı işkencelere, alaylara katlandı, kamçılandı, zincire vuruldu, hapsedildi, taşlandı, testereyle biçildi, öldürüldü ve aşırı yoksulluk çekti. [11:35-38] 

S: Bu atalar, imanlarına rağmen bu dünyadaki hayatlarında ne almadılar? 

C: Bu atalar, imanlarına rağmen Tanrı’nın kendilerine vaat ettiklerini bu dünyadaki hayatlarında almadılar. [11:39] 

S: Bu iman ataları kiminle birlikte Tanrı’nın vaatlerine kavuşup kemale erecekler? 

C: Bu iman ataları yeni ahitte Mesih imanlılarıyla birlikte Tanrı’nın vaatlerine kavuşup kemale erecekler. [11:40]