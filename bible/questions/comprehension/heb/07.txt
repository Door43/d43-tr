===== İbraniler 07 Çeviri Üzere Sorular =====


S: Melkisedek’in hangi iki unvanı vardı? 

C: Melkisedek Şalem Kralı ve yüce Tanrı’nın rahibiydi. [7:1] 

S: İbrahim Melkisedek’e ne verdi? 

C: İbrahim Melkisedek’e ele geçirdiği her şeyin onda birini verdi. [7:2] 

S: Melkisedek adı ne anlama gelir? 

C: Melkisedek adı «doğruluk kralı» ve «esenlik kralı» anlamına gelir. [7:2] 

S: Melkisedek’in ataları kimlerdi ve o ne zaman öldü? 

C: Melkisedek’in ataları yoktu ve hayatının sonu da yoktur. [7:3] 

S: Rahipler kimin soyundan, Yasa’ya göre kimdirler; ve halktan ondalıkları kim toplar? 

C: Yasa’ya göre, rahipler İbrahim’in ve Levi’nin soyundandırlar. [7:5] 

S: Kim daha üstündü: İbrahim yoksa Melkisedek? 

C: Melkisedek İbrahim’i kutsadığı için daha üstündü. [7:7] 

S: Levi’nin kendisi de Melkisedek’e nasıl ondalık verdi? 

C: İbrahim Melkisedek’e ondalık verirken Levi İbrahim’in bedeninde bulunduğu için Levi de Melkisedek’e ondalık vermiş oldu. [7:9-10] 

S: Melkisedek düzeni uyarınca başka bir rahibin çıkmasına neden gerek vardı? 

C: Melkisedek düzeni uyarınca başka bir rahibin çıkmasına gerek vardı, çünkü Levililerin rahipliği vasıtasıyla kemale erişilemezdi. [7:11] 

S: Rahiplik değişince daha neyin değişmesi gerekir? 

C: Rahiplik değişince yasanın değişmesi gerekir. [7:12] 

S: İsa ne oymağından geldi ve bu oymak daha önce sunak önünde rahipler olarak hizmet etmiş miydi? 

C: İsa Yahuda oymağından geldi ve bu oymak daha önce sunakta rahipler olarak hiç hizmet etmemişti. [7:14] 

S: İsa neye dayanarak Melkisedek düzeni uyarınca bir rahip oldu? 

C: İsa yok edilemeyen bir hayatın gücüne dayanarak Melkisedek düzeni uyarınca bir rahip oldu. [7:16] 

S: Zayıflığı ve yararsızlığı nedeniyle ne geçersiz kılındı? 

C: Eski emir, Yasa, zayıflığı ve yararsızlığı nedeniyle geçersiz kılındı. [7:18-19] 

S: Tanrı imanlıların Mesih’te sahip oldukları daha iyi umudu nasıl doğruladı? 

C: Tanrı, İsa’nın ebediyen rahip olmasına ant içmekle imanlıların sahip oldukları daha iyi umudu doğruladı. [7:19-21] 

S: İsa neyin kefilidir? 

C: İsa daha iyi bir ahdin kefilidir. [7:22] 

S: İsa O’nun vasıtasıyla Tanrı’ya yaklaşanları niçin tümüyle kurtarmaya kadirdir? 

C: İsa O’nun vasıtasıyla Tanrı’ya yaklaşanları tümüyle kurtarmaya kadirdir, çünkü O onlara şefaat etmek üzere daima yaşamaktadır. [7:25] 

S: İsa hangi dört özelliği sayesinde imanlılara uygun rahip olur? 

C: İsa günahsız, kusursuz, pak ve günahkârlardan ayrılmıştır. [7:26] 

S: İsa halkın günahları için ne kurban sundu? 

C: İsa bir kez kendini halkın günahları için kurban sundu. [7:27] 

S: İsa kendi günahları için ne kurban sunmak zorundaydı? 

C: İsa günahsız olduğu için kendi günahları için hiçbir kurban sunmak zorunda değildi. [7:26-27] 

S: İsa Yasa vasıtasıyla atanan rahiplerden nasıl faklıdır? 

C: Yasa vasıtasıyla atanan rahipler zayıftı, İsa ise ebediyen kemale erdirilmiştir. [7:28]