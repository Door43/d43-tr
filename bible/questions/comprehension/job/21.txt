===== Eyüp 21 Çeviri Üzere Sorular =====


S: Eyüp konuştuktan sonra dostlarının ne yapacağını düşünür?

C: Kendisiyle alay etmeye devam edeceklerini düşünür. [21:3]

S: İnsanlar Eyüp’e baktıklarında nasıl tepki verecekler?

C: Onlar şaşacak, ellerini ağızlarına koyacaklar. [21:5]

S: Eyüp acılarını düşündükçe ne olur?

C: İçini korku sarar ve bedenini titreme alır. [21:6]

S: Eyüp kötü insanlar hakkında ne sorar?

C: Eyüp kötülerin neden yaşamakta, kocamakta olduklarını, kudretlerinin neden arttığını sorar. [21:7]

S: Kötülerin boğalarına, ineklerine ne olur?

C: Boğalarının çiftleşmesi hiç boşa çıkmaz, inekleri doğurur ve düşük yapmaz. [21:10]

S: Kötüler Tanrı’ya ne derler?

C: Onlar Tanrı’ya kendilerinden uzak durmasını derler, çünkü O’nun yolunu öğrenmek istemezler. [21:14]

S: Eyüp kötü adamların öğüdüne nasıl karşılık verir?

C: Onların öğüdüyle onun hiçbir alakası yoktur. [21:16]

S: Eyüp kötü kişinin suçunun cezasını kimin çekmesini ister?

C: Eyüp kötü kişinin kendi suçunu bilsin diye cezasını çocuklarının değil, ancak kendisinin çekmesini ister. [21:19]

S: Kimse Tanrı’ya akıl öğretebilir mi?

C: Hayır, çünkü Tanrı en yüksektekileri bile yargılar. [21:22]

S: Hem gücünün doruğunda ölen insanın hem de acı içinde ölen insanın başına ne gelir?

C: Her ikisi toprakta birlikte yatarlar ve üzerlerini kurt kaplar. [21:26]

S: Eyüp dostlarının düşünceleri ve yolları hakkında ne bilir?

C: O onların düşüncelerini ve kendisine zarar vermek arzuladıkları yolları bilir. [21:27]

S: Yolcular kötü insanın başına nelerin geldiğini gördüler?

C: Onlar kötü insanın felaket gününden korunduğunu ve gazap gününden uzaklaştırıldığını gördüler. [21:30]

S: İnsanlar kötü adamın kabri başında ne yapacaklar?

C: İnsanlar onun kabri başında nöbet tutacaklar. [21:32]

S: Eyüp Sofar’ın kendisini neyle teselli etmeye çalıştığını söyler?

C: Eyüp Sofar’ın kendisini boş laflarla teselli etmeye çalıştığını söyler. [21:34]