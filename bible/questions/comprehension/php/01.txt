===== Filipililer 01 Çeviri Üzere Sorular =====


S: Pavlus bu mektubunda kime seslenir?

C: Pavlus bu mektubunda, Filipi’deki gözetmenler ve hizmetkârlar dahil olmak üzere Mesih İsa’da ayrılmış olan bütün kişilere seslenir. [1:1]

S: Pavlus neden Filipililer için Tanrı’ya şükreder?

C: Pavlus Filipililerin ilk günden şimdiye kadar Müjde’de paydaşlıkları için Tanrı’ya şükreder. [1:5]

S: Pavlus Filipililer ile ilgili neden emindi?

C: Pavlus onlarda iyi bir işe başlamış Olan’ın bu işi tamamlayacağından emindi. [1:6]

S: Filipililer nede Pavlus’un paydaşlarıydı?

C: Pavlus’un hapsedilişinde ve Müjde’yi savunup doğrulamasında Filipililer Pavlus’un paydaşlarıydı. [1:7]

S: Pavlus Filipililer arasında neyin durmadan artması için dua ediyordu?

C: Pavlus sevginin Filipililer arasında durmadan artması için dua ediyordu. [1:9]

S: Pavlus Filipililerin neyle dolmasını arzu ediyordu?

C: Pavlus Filipililerin doğruluk meyveleriyle dolmasını arzu ediyordu. [1:11]

S: Pavlus’un hapsedilmesi Müjde’nin yayılmasına nasıl yaradı?

C: Pavlus’un Mesih uğruna hapsedilmesi bilindi ve kardeşlerin çoğu daha çok cesaretle konuşmaya başladı. [1:12-14]

S: Bazıları neden Mesih’i bencil, samimi olmayan sebeplerle duyuruyorlardı?

C: Bazıları Mesih’i bencil, samimi olmayan sebeplerle duyuruyorlardı, çünkü böylece Pavlus’un hapisteki sıkıntısını çoğaltacaklarını sanıyorlardı. [1:17]

S: Mesih’in samimi ve samimiyetsiz duyurulmasına Pavlus’un tepkisi neydi?

C: Pavlus, Mesih’in şöyle ya da böyle duyurulduğuna seviniyordu. [1:18]

S: Pavlus yaşasa da ölse de ne yapmak arzusundaydı?

C: Pavlus yaşasa da ölse de Mesih’i yüceltmek arzusundaydı. [1:20]

S: Pavlus dedi ki, yaşamak nedir, ölmek nedir?

C: Pavlus dedi ki, yaşamak Mesih’tir, ölmek kazançtır. [1:21]

S: Pavlus hangi seçenekler arasında kaldı?

C: Pavlus ölüp Mesih’le birlikte olmak ya da bedende kalıp işini sürdürmek seçenekleri arasında kaldı. [1:22-24]

S: Pavlus ne amaçla Filipililerle birlikte kalacağından emindi?

C: Pavlus Filipililerin imanda gelişip sevinmeleri için kendileriyle birlikte kalacağından emindi. [1:25]

S: Pavlus Filipililerle birlikte ya da onlardan uzakta onların hakkında ne duymak istiyordu?

C: Pavlus Filipililerin tek bir ruhta dimdik durduklarını, Müjde inancı uğruna tek can halinde birlikte mücadele ettiklerini duymak istiyordu. [1:27]

S: Filipililerin kendilerine karşı olanlardan korkmamaları neyi gösteren bir belirtiydi?

C: Filipililerin kendilerine karşı olanlardan korkmamaları karşıtlarının mahvolacağını, kendilerinin ise kurtulacağını gösteren bir belirtiydi. [1:28]

S: Tanrı Filipililere hangi iki ayrıcalığı verdi?

C: Tanrı Filipililere Mesih’e iman etmek ve ayrıca Mesih uğruna acı çekmek ayrıcalığını verdi. [1:29]