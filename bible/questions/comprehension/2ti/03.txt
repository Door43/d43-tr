===== 2. Timoteos 03 Çeviri Üzere Sorular =====


S: Pavlus son günlerde ne olacağını söyler?

C: Pavlus son günlerde tehlikeli zamanların geleceğini söyler. [3:1]

S: Son günlerde insanlar Tanrı yerine hangi üç şeyi sevecekler?

C: Son günlerde insanlar Tanrı yerine kendilerini, parayı, zevk ve sefayı sevecekler. [3:2-4]

S: Pavlus Timoteos’a Tanrı yolundaymış gibi görünenlere ne yapmasını emreder?

C: Pavlus Timoteos’a Tanrı yolundaymış gibi görünenlerden uzak durmasını emreder. [3:5]

S: Bu tanrısız insanların bazısı ne yapar?

C: Bu tanrısız insanların bazısı evlere girer, çeşitli arzularla sürüklenen kadınların gönlünü çeler. [3:6]

S: Bu tanrısız adamlar Eski Ahit’teki Yannis’le Yambris’e nasıl benzerler?

C: Bu tanrısız adamlar, Yannis’le Yambris gibi gerçeğe karşı duran sahte öğretmenlerdir. [3:8]

S: Timoteos bu sahte öğretmenlerin yerine kimi izledi?

C: Timoteos Pavlus’u izledi. [3:10-11]

S: Rab Pavlus’u neden kurtardı?

C: Rab Pavlus’u bütün zulümlerinden kurtardı. [3:11]

S: Pavlus Tanrı yoluna yaraşır bir biçimde yaşamak isteyenlerin hepsine ne olacağını söyler?

C: Pavlus Tanrı yoluna yaraşır bir biçimde yaşamak isteyenlerin hepsininzulüm göreceğini söyler. [3:12]

S: Son günlerde ne gittikçe daha beter olacak?

C: Son günlerde kötü insanlar ve sahtekârlar gittikçe daha beter olacaklar. [3:13]

S: Timoteos kutsal yazıları ne zamandan beri biliyordu?

C: Timoteos kutsal yazıları çocukluğundan beri biliyordu. [3:15]

S: Kutsal yazıların tümü insanlara nasıl verildi?

C: Kutsal yazıların tümü Tanrı tarafından vahyolundu. [3:16]

S: Kutsal yazıların tümü neye yararlıdır?

C: Kutsal yazıların tümü öğretmek, ikna etmek, ıslah etmek ve doğruluk konusunda eğitmek için yararlıdır.  [3:16]

S: Bir insanın kutsal yazılarda eğitilmesinin amacı nedir?

C: Bir insan yetkin ve her iyi iş için donatılmış olsun diye kutsal yazılarda eğitilir. [3:17]