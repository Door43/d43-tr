===== Mısır’dan Çıkış 18 Çeviri Üzere Sorular =====


S: Yitro kimdi?

C: Yitro Midyan rahibi, Musa’nın kayınbabasıydı. [18:1]

S: Musa’nın iki oğlunun adları neydi?

C: Musa’nın oğulları Gerşom ve Eliezer’di. [18:2]

S: Yitro Musa’nın karısıyla oğullarını getirdiğinde Musa neredeydi?

C: Yitro Musa’nın karısıyla oğullarını getirdiğinde Musa çölde, Tanrı Dağı’nda konaklamıştı. [18:6]

S: Musa kayınbabasını nasıl karşıladı?

C: Musa onun önünde eğilip onu öptü. [18:7]

S: Yitro neye sevindi?

C: Yitro Yahve’nin İsrail için yapmış olduğu tüm iyiliklere, onları Mısırlıların gücünden kurtarmış olduğuna sevindi. [18:9]

S: Yitro Yahve’nin bütün ilâhlardan büyük olduğunu nasıl biliyordu?

C: Yitro Yahve’nin bütün ilâhlardan büyük olduğunu biliyordu, çünkü Mısırlılar İsraillilere mağrurca davrandığı zaman Tanrı kendi halkını kurtardı. [18:11]

S: Kim Tanrı’nın huzurunda yemek yedi?

C: Harun’la İsrail’in bütün ihtiyarları gelip Tanrı’nın huzurunda yemek yediler. [18:12]

S: Musa halka hükmetmek için oturduğunda halk ne kadar zaman onun çevresinde ayakta durdu?

C: Halk sabahtan akşama kadar Musa’nın çevresinde ayakta durdu. [18:13]

S: İnsanlar neden Musa’ya geliyorlardı?

C: İnsanlar Musa’ya Tanrı’nın yönlendirişini sormak için geliyorlardı. Ne zaman bir çekişmeleri olsa, Musa’ya geliyorlardı. [18:15-16]

S: Yitro niçin Musa’nın yaptığı işin iyi olmadığını söyledi?

C: Yitro Musa’nın yaptığı işin iyi olmadığını söyledi, çünkü bu yükün kendisi için çok fazla ağır olduğundan dolayı hem kendini hem de yanına gelenleri muhakkak yoruyordu. Bu işi tek başına yapamazdı. [18:17-18]

S: Yitro Musa’ya ne çeşit adamlar seçip halkın üzerine koymasını buyurdu?

C: Yitro Musa’ya bütün halkın arasından Tanrı’dan korkan, yetenekli, haksız kazançtan nefret eden dürüst adamlar seçmesini buyurdu. [18:21]

S: Bu yetenekli adamlar hangi davalara bakacaklar?

C: Bu yetenekli adamlar bütün günlük davalarda halkı yargılayacak ve davaları Musa’ya getirecekler. Küçük davalara gelince, bunlara kendileri bakabilirler. [18:22]