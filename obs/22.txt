====== 22. Yahya’nın Doğuşu ======

{{https://api.unfoldingword.org/obs/jpg/1/en/360px/obs-en-22-01.jpg?direct&}}

Eskiden Tanrı, halkına melekler ve peygamberler vasıtasıyla seslenmişti. Sonra 400 yıl boyunca hiç konuşmamıştı. Nihayet Zekeriya adlı yaşlı bir kâhine Tanrı’nın sözü geldi. Zekeriya’yla karısı Elizabet mümin insanlardı, ancak Elizabet çocuk sahibi olamıyordu.

{{https://api.unfoldingword.org/obs/jpg/1/en/360px/obs-en-22-02.jpg?direct&}}

Melek Zekeriya’ya şöyle dedi: “Senin karın bir oğul doğuracak. Adını Yahya koyacaksın. O, Kutsal Ruh’la dolacak ve halkı Mesih’e hazırlayacak.” Zekeriya cevabında şöyle dedi: “Karımla ben artık çocuk sahibi olamıyacak kadar yaşlıyız. Gerçeği söylediğinden nasıl emin olabilirim?”

{{https://api.unfoldingword.org/obs/jpg/1/en/360px/obs-en-22-03.jpg?direct&}}

Melek Zekeriya’ya şöyle cevap verdi: “Sana bu müjdeyi bildirmek için Tanrı’dan gönderildim. Bana inanmadığın için çocuğun doğacağı güne kadar konuşamayacaksın.” Zekeriya hemen konuşamaz oldu. Bunun üzerine melek Zekeriya’dan ayrıldı. Sonra Zekeriya eve döndü ve karısı hamile kaldı.

{{https://api.unfoldingword.org/obs/jpg/1/en/360px/obs-en-22-04.jpg?direct&}}

Elizabet’in hamileliğinin altıncı ayında melek ansızın Elizabet’in akrabası Meryem’e göründü. Meryem bakireydi ve Yusuf adındaki adamla nişanlanmıştı. Melek ona şöyle dedi: “Sen hamile kalıp bir oğul doğuracaksın. Ona İsa adını vereceksin. O, yüceler yücesi Tanrı’nın Oğlu olacak ve ebedî hüküm sürecek.”

{{https://api.unfoldingword.org/obs/jpg/1/en/360px/obs-en-22-05.jpg?direct&}}

Meryem, “Bu nasıl olabilir? Ben bakireyim.” diye cevap verdi. Melek ona, “Kutsal Ruh senin üzerine gelecek ve Tanrı’nın gücü sana gölge salacak. Bunun için senin çocuğun kutsal, Tanrı’nın Oğlu olacak.” dedi. Meryem meleğin sözüne inandı, dediğini kabul etti.

{{https://api.unfoldingword.org/obs/jpg/1/en/360px/obs-en-22-06.jpg?direct&}}

Meleğin Meryem’le konuşmasından kısa bir süre sonra Meryem Elizabet’le görüşmeye gitti. Elizabet Meryem’in selamını duyunca rahmindeki çocuk hopladı. Kadınlar Tanrı’nın onlar için yaptıklarına birlikte sevindiler. Meryem üç ay Elizabet’in yanında kaldıktan sonra evine döndü.

{{https://api.unfoldingword.org/obs/jpg/1/en/360px/obs-en-22-07.jpg?direct&}}

Elizabet’in bebeği doğduktan sonra Zekeriya’yla Elizabet ona meleğin buyurduğu gibi Yahya adını verdiler. O zaman Tanrı Zekeriya’nın yeniden konuşmasına izin verdi. Zekeriya şöyle dedi: “Tanrı’ya şükürler olsun! Zira Tanrı halkını hatırladı. Sen de, oğlum, insanlara günahlarının affedilmesi için yol gösterecek olan yüceler yücesi Tanrı’nın peygamberi diye adlandırılacaksın!”

//Öykünün Kutsal Kitap’taki yeri: Luka 1​//
