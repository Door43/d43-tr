====== 26. İsa Hizmetine Başlıyor ======

{{https://api.unfoldingword.org/obs/jpg/1/en/360px/obs-en-26-01.jpg?direct&}}

Şeytan’ın ayartılarına karşı galip gelen İsa, Kutsal Ruh’un gücüyle Celile bölgesine döndü. Her tarafını dolaşarak halka öğretti. Herkes İsa hakkında iyi konuştu.

{{https://api.unfoldingword.org/obs/jpg/1/en/360px/obs-en-26-02.jpg?direct&}}

İsa, çocukluğunun geçtiği Nasıra kentine gitti. Bir Şabat günü havradaki ibadete katıldı. O’na okuması için Yeşaya Peygamber’in Kitabını verdiler. İsa Kitabı açıp halka bir parça okudu.

{{https://api.unfoldingword.org/obs/jpg/1/en/360px/obs-en-26-03.jpg?direct&}}

“Tanrı Ruhu’nu bana verdi! Sevindirici haberini yoksullara duyurmak, tutsaklara serbest bırakılacaklarını, körlere gözlerinin açılacağını, ezilenlere özgürlüğe kavuşacaklarını müjdelemek için beni gönderdi. Rab’bin lütuf yılı geldi!”

{{https://api.unfoldingword.org/obs/jpg/1/en/360px/obs-en-26-04.jpg?direct&}}

Sonra İsa yerine oturdu. Herkes O’nu dikkatle izliyordu. Az önce okuduğu parçanın Mesih’e ait olduğunu bilmeyen yoktu. İsa, “Size okuduğum sözler bugün gerçek oldu” dedi. Herkes şaşırarak, “Yusuf’un oğlu değil mi bu?” dedi.

{{https://api.unfoldingword.org/obs/jpg/1/en/360px/obs-en-26-05.jpg?direct&}}

Sonra İsa, “Gerçekten, hiçbir peygamber kendi memleketinde kabul görmez - dedi. - İlyas Peygamber’in zamanında İsrail’de çok dul kadın vardı. Fakat üç buçuk yıl yağmur yağmadığı dönemde Tanrı İlyas’a yardım etmesi için İsrail’den bir dul kadın göndermedi, başka milletten bir dul kadın gönderdi.”

{{https://api.unfoldingword.org/obs/jpg/1/en/360px/obs-en-26-06.jpg?direct&}}

İsa sözüne devam etti: “Elişa Peygamber’in zamanında da İsrail’de çok deri hastası vardı, fakat Elişa onlardan hiçbirine şifa vermedi. Yalnızca İsrail’in düşmanlarının ordu komutanı Naaman’a şifa verdi.” İsa’yı dinleyenler Yahudi’ydi. O’nun bu sözlerini duyunca öfkeden kudurdular.

{{https://api.unfoldingword.org/obs/jpg/1/en/360px/obs-en-26-07.jpg?direct&}}

Nasıralılar İsa’yı havradan dışarı çıkardılar, uçurumdan aşağı atıp öldürmek amacıyla tepenin yamacına götürdüler. Fakat İsa kalabalığın arasından geçerek Nasıra kentini terketti.

{{https://api.unfoldingword.org/obs/jpg/1/en/360px/obs-en-26-08.jpg?direct&}}

Sonra İsa Celile bölgesinin her tarafını dolaştı. Büyük kalabalıklar O’nu izledi. Ona getirilen birçok hasta ve engelli insana – göremeyen, yürüyemeyen, duyamayan, konuşamayan hastalara İsa şifa verdi.

{{https://api.unfoldingword.org/obs/jpg/1/en/360px/obs-en-26-09.jpg?direct&}}

İçinde cinler olan birçok insan İsa’ya getirildi. İsa’nın buyruğuyla insanlardan çıkan cinler çoğu zaman ‘Sen Tanrı’nın Oğlu’sun!’ diye bağırıyorlardı. Kalabalıklar buna hayran olup Tanrı’ya tapıyorlardı.

{{https://api.unfoldingword.org/obs/jpg/1/en/360px/obs-en-26-10.jpg?direct&}}

Sonra İsa, havari diye adlandırılan on iki adam seçti. Havariler İsa’yla her yere gittiler ve O’ndan öğrendiler.

//Öykünün Kutsal Kitap’taki yeri: Matta 4:12-25; Markos 1:14-15, 35-39; 3:13-21; Luka 4:14-30, 38-44​//
