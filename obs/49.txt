====== 49. Tanrı’nın Yeni Ahdi ======

{{https://api.unfoldingword.org/obs/jpg/1/en/360px/obs-en-49-01.jpg?direct&}}

Melek, Meryem adındaki bakire bir kıza Tanrı’nın Oğlu’nu doğuracağını söyledi. Böylece Meryem hâlâ bakireyken bir oğul doğurdu ve adını İsa koydu. Dolayısıyla İsa, hem Tanrı hem insandır.

{{https://api.unfoldingword.org/obs/jpg/1/en/360px/obs-en-49-02.jpg?direct&}}

İsa, Tanrı olduğunu kanıtlayan çok mucize yaptı. Su üstünde yürüdü, fırtınaları dindirdi, çok hastaya şifa verdi, cinleri çıkardı, ölüleri diriltti, beş ekmek ve iki küçük balıkla 5.000 kişiyi doyurdu.

{{https://api.unfoldingword.org/obs/jpg/1/en/360px/obs-en-49-03.jpg?direct&}}

İsa ayrıca büyük bir öğretmendi, Tanrı’nın Oğlu olduğu için yetkiyle konuşurdu. Başkalarını kendini sevdiğin gibi sevmen gerektiğini öğretirdi.

{{https://api.unfoldingword.org/obs/jpg/1/en/360px/obs-en-49-04.jpg?direct&}}

Bir de Tanrı’yı, zenginlik de dahil olmak üzere her şeyden daha çok sevmen gerektiğini öğretirdi.

{{https://api.unfoldingword.org/obs/jpg/1/en/360px/obs-en-49-05.jpg?direct&}}

İsa, Tanrı’nın Hükümranlığı’nın dünyada her şeyden değerli, Hükümranlığı’na ait olmanın en önemli olduğunu öğretirdi. Tanrı’nın Hükümranlığı’na girmek için günahından kurtulman gerekir.

{{https://api.unfoldingword.org/obs/jpg/1/en/360px/obs-en-49-06.jpg?direct&}}

İsa, bazı insanların kendisini kabul edip kurtulacaklarını, diğerlerinin ise kurtuluşu reddedeceklerini öğretirdi. Bazı insanların iyi toprağa benzediğini, İsa’nın müjdesini kabul edip kurtulduğunu öğretirdi. Öbür insanlar, Tanrı’nın söz tohumlarının filizlenip ürün veremeyeceği yol kenarındaki sert toprağa benzerler. Böyle insanlar İsa’yla ilgili sevindirici haberi reddeder, İsa’nın Hükümranlığı’na girmezler.

{{https://api.unfoldingword.org/obs/jpg/1/en/360px/obs-en-49-07.jpg?direct&}}

İsa, Tanrı’nın günahkârları çok sevdiğini, onları affetmek ve kendi çocuğu kılmak istediğini öğretirdi.

{{https://api.unfoldingword.org/obs/jpg/1/en/360px/obs-en-49-08.jpg?direct&}}

İsa ayrıca Tanrı’nın günahtan nefret ettiğini öğretirdi. Adem’le Havva’nın işlediği günah onların bütün soyunu etkiledi. Dolayısıyla dünyadaki her insan günah işler ve Tanrı’dan ayrı düşer. Böylece herkes Tanrı’ya düşman olmuştur.

{{https://api.unfoldingword.org/obs/jpg/1/en/360px/obs-en-49-09.jpg?direct&}}

Fakat Tanrı dünyadaki her insanı o kadar sevdi ki, biricik Oğlu’nu verdi. Öyle ki, İsa’ya iman eden herkes günahlarının cezasını çekmesin, Tanrı’yla ebediyen yaşasın.

{{https://api.unfoldingword.org/obs/jpg/1/en/360px/obs-en-49-10.jpg?direct&}}

Sen kendi günahın sebebiyle suçlusun ve ölmeyi hak edersin. Tanrı, sana öfkelenmesi gerekirken öfkesini İsa’ya döktü. İsa çarmıh üzerinde ölürken senin cezanı çekti.

{{https://api.unfoldingword.org/obs/jpg/1/en/360px/obs-en-49-11.jpg?direct&}}

İsa asla günah işlemedi, fakat senin günahını ve dünyadaki her insanın günahını ortadan kaldırmak için ceza çekmeye, kâmil kurban olarak ölmeye razı oldu. İsa kendini feda ettiği için Tanrı herhangi bir günahı, korkunç günahları bile affedebilir.

{{https://api.unfoldingword.org/obs/jpg/1/en/360px/obs-en-49-12.jpg?direct&}}

İyi ameller seni kurtaramaz. Tanrı’yla ilişki kurmak için yapabileceğin hiçbir şey yok. Yalnızca İsa senin günahlarını silebilir. İsa’nın Tanrı’nın Oğlu olduğuna, senin yerine çarmıhta öldüğüne, Tanrı’nın O’nu ölümden dirilttiğine iman etmen gerekir.

{{https://api.unfoldingword.org/obs/jpg/1/en/360px/obs-en-49-13.jpg?direct&}}

Tanrı, İsa’ya iman eden, İsa’yı Efendisi olarak kabul eden herkesi kurtaracak. Ancak İsa’ya iman etmeyen kimseyi kurtarmayacak. İster zengin ister fakir ol, ister erkek ister kadın ol, ister yaşlı ister genç ol, nerede yaşarsın yaşa, Tanrı seni seviyor ve seninle kişisel ilişki kurmak için İsa’ya iman etmeni istiyor.

{{https://api.unfoldingword.org/obs/jpg/1/en/360px/obs-en-49-14.jpg?direct&}}

İsa seni O’na iman edip vaftiz olmaya davet ediyor. İsa’nın Tanrı’nın biricik Oğlu Mesih olduğuna iman ediyor musun? Kendinin günahkâr olduğuna ve Tanrı’nın cezasını hak ettiğine inanıyor musun? İsa’nın senin günahlarını ortadan kaldırmak için çarmıhta öldüğüne inanıyor musun?

{{https://api.unfoldingword.org/obs/jpg/1/en/360px/obs-en-49-15.jpg?direct&}}

İsa’ya ve senin için yaptıklarına iman ediyorsan demek Mesih inanlısısın! Tanrı seni Şeytan’ın karanlık hükümranlığından çıkarıp Tanrı’nın ışık hükümranlığına getirdi. Tanrı senin eski günahlı yollarını aldı ve sana yeni doğru yollarını verdi.

{{https://api.unfoldingword.org/obs/jpg/1/en/360px/obs-en-49-16.jpg?direct&}}

Eğer sen Mesih inanlısıysan Tanrı, İsa’nın yaptıkları sayesinde senin günahlarını affetmiştir. Şimdi Tanrı seni düşmanı değil yakın dostu sanıyor.

{{https://api.unfoldingword.org/obs/jpg/1/en/360px/obs-en-49-17.jpg?direct&}}

Eğer sen Tanrı’nın dostu ve Rab İsa’nın hizmetçiysen, İsa’nın sana öğrettiği her şeye itaat etmek isteyeceksin. Mesih inanlısı olmana rağmen hâlâ günahla ayartılacaksın. Ancak Tanrı sadıktır. Günahlarını itiraf edersen seni affedeceğini ve günaha karşı mücadele etmek için sana güç vereceğini söylüyor.

{{https://api.unfoldingword.org/obs/jpg/1/en/360px/obs-en-49-18.jpg?direct&}}

Tanrı sana dua etmeyi, sözünü araştırmayı, başka Mesih inanlılarıyla birlikte tapınmayı ve senin için yaptıklarını başkalarına anlatmayı buyuruyor. Bütün bunlar Tanrı’yla derin ilişki kurmana yardım eder.

//Öykünün Kutsal Kitap’taki yeri: Romanlılara 3:21-26, 5:1-11; Yuhanna 3:16; Markos 16:16; Kolosselilere 1:13-14; 2. Korintlilere 5:17-21; 1. Yuhanna 1:5-10​//
