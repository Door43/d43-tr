====== 17. Tanrı’nın Davud’la Ahdi ======

{{https://api.unfoldingword.org/obs/jpg/1/en/360px/obs-en-17-01.jpg?direct&}}

Saul İsrail’in ilk kralıydı. Halkın arzuladığı uzun boylu ve yakışıklı bir kraldı. Saul krallığının ilk yıllarında iyiydi, ama sonra Tanrı’ya itaat etmeyen kötü biri oldu, bu yüzden Tanrı bir gün onun yerine kral olacak başka birini seçti.

{{https://api.unfoldingword.org/obs/jpg/1/en/360px/obs-en-17-02.jpg?direct&}}

Tanrı Saul’dan sonra kral olmak üzere Davut adında genç bir İsrailli adamı seçti. Davut Beytlehem kentinden bir çobandı. Babasının sürülerine baktığı sırada koyunlara saldıran aslanı ve ayıyı öldürdüğü zamanlar olmuştu. Davut, Tanrı’ya iman ve itaat eden alçakgönüllü ve s<font 14px line-height: 19.6000003814697px;/inherit;;inherit;;inherit>â</font> lih biriydi.

{{https://api.unfoldingword.org/obs/jpg/1/en/360px/obs-en-17-03.jpg?direct&}}

Davut büyük asker ve önder oldu. Daha gençken Golyat adlı dev boylu bir adamla dövüştü. Golyat usta askerdi, çok kuvvetliydi, boyu üç metre kadardı! Fakat Tanrı Davut’a yardım etti ve Davut Golyat’ı öldürüp İsrail’i kurtardı. Bundan sonra Davut İsrail’in düşmanlarını defalarca mağlup etti ve halkın övgüsünü kazandı.

{{https://api.unfoldingword.org/obs/jpg/1/en/360px/obs-en-17-04.jpg?direct&}}

Halkın Davut’u sevdiğini gören Saul onu kıskandı. Defalarca onu öldürmeye kalkıştı, bu yüzden Davut Saul’dan gizlenmeye mecbur oldu. Bir gün Saul Davut’u öldürmek için peşine düşmüştü. Davut’un saklandığı mağaraya girdi, ama Davut’u görmedi. Davut, ona yaklaşan Saul’u öldürebilirdi, ama öldürmedi. Bilâkis, Saul'un giysisinden bir parça kesti ve böylece kral olmak için Saul’u öldürmek niyetinde olmadığını kanıtlamış oldu.

{{https://api.unfoldingword.org/obs/jpg/1/en/360px/obs-en-17-05.jpg?direct&}}

Eninde sonunda Saul savaşta öldü ve Davut İsrail’in kralı oldu. Davut iyi bir kraldı, halk onu seviyordu. Tanrı Davut’u kutsadı ve başarılı kıldı. Davut Tanrı yolunda çok savaştı ve Tanrı ona İsrail’in düşmanları üzerinde zafer verdi. Davut Yeruşalim’i fethederek başkenti yaptı. Davut’un krallığında İsrail kuvvetli ve zengin bir ülke oldu.

{{https://api.unfoldingword.org/obs/jpg/1/en/360px/obs-en-17-06.jpg?direct&}}

Davut bütün İsraillilerin Tanrı’ya tapınarak kurban sunabilecekleri bir tapınak kurmak istemişti. İsrail halkı yaklaşık olarak 400 yıl Tanrı’ya Musa’nın kurduğu Buluşma Çadırı’nda tapınmış, kurbanlar sunmuştu.

{{https://api.unfoldingword.org/obs/jpg/1/en/360px/obs-en-17-07.jpg?direct&}}

Ancak Tanrı, Natan Peygamber’in vasıtasıyla Davut’a şu haberi gönderdi: "Sen savaşçı birisin, bu yüzden bana tapınak kurmayacaksın. Tapınağı oğlun kuracak. Fakat seni kutsayacağım ve soyundan bir kişi halkımın kralı olarak ebedî hüküm sürecek!" Davut’un soyundan ebedî hüküm sürebilecek tek kişi Mesih’tir. Mesih, Tanrı’nın dünyadaki insanları günahlarından kurtarmak üzere seçtiği bir kişiydi.

{{https://api.unfoldingword.org/obs/jpg/1/en/360px/obs-en-17-08.jpg?direct&}}

Davut bu sözleri duyar duymaz, ona bu şerefi nasip eden ve onu bol bol kutsayan Tanrı’ya hamdetti. Davut, Tanrı’nın bunları ne zaman yapacağını bilmiyordu. İsraillilerin Mesih’in gelişini beklemesi çok uzun – 1.000 yıl kadar sürecekti.

{{https://api.unfoldingword.org/obs/jpg/1/en/360px/obs-en-17-09.jpg?direct&}}

Davut yıllar boyunca adalet ve sadakat ile hüküm sürdü ve Tanrı onu kutsadı. Ancak ömrünün sonuna doğru Tanrı’ya karşı korkunç bir günah işledi.

{{https://api.unfoldingword.org/obs/jpg/1/en/360px/obs-en-17-10.jpg?direct&}}

Bir gün Davut’un bütün askerleri evden uzakta, savaştayken, Davut sarayından dışarı baktı ve yıkanmakta olan güzel bir kadın gördü. Kadının adı Bat-Şeva’ydı.

{{https://api.unfoldingword.org/obs/jpg/1/en/360px/obs-en-17-11.jpg?direct&}}

Davut o kadına bakmamak için gözlerini çevireceğine kadının ona getirilmesini buyurdu. Onunla yattı, sonra evine gönderdi. Bir süre sonra Bat-Şeva hamile olduğu haberini Davut’a gönderdi.

{{https://api.unfoldingword.org/obs/jpg/1/en/360px/obs-en-17-12.jpg?direct&}}

Bat-Şeva’nın kocası, Davut’un en iyi askerlerinden biri Uriya’ydı. Davut Uriya’nın karısıyla olması için savaştan eve dönmesini buyurdu. Fakat Uriya, diğer askerler savaşırken eve dönmekten vazgeçti. O zaman Davut Uriya’yı tekrar savaşa gönderdi ve vurulup öldürülmesi için düşmanın en çok kuvvetleri olduğu cepheye yerleştirilmesini sağladı.

{{https://api.unfoldingword.org/obs/jpg/1/en/360px/obs-en-17-13.jpg?direct&}}

Uriya öldürüldükten sonra Davut Bat-Şeva’yla evlendi. Sonra Davut’un Bat-Şeva’dan bir oğlu oldu. Tanrı Davut’un bu işine çok öfkelendi, günahının ne kadar kötü olduğunu bildirmesi için ona Natan Peygamber’i gönderdi. Davut günahından tövbe etti, Tanrı da onu affetti. Davut ömrünün kalan kısmı boyunca Tanrı’nın sözünü dinledi, zor zamanda bile Tanrı’ya itaat etti.

{{https://api.unfoldingword.org/obs/jpg/1/en/360px/obs-en-17-14.jpg?direct&}}

Ancak, Davut’un gühanının cezası olarak bebeği öldü. Üstelik Davut’un ailesinde çekişmeler ömrünün sonuna dek devam etti ve krallığını zayıflattı. Davut Tanrı’ya karşı sadakatsiz olmasına rağmen Tanrı kendi vaatlerine sadık kaldı. Daha sonra Davut’la Bat-Şeva’nın başka bir oğlu oldu ve ona Süleyman adını verdiler.

//Öykünün Kutsal Kitap’taki yeri: 1. Samuel 10; 15-19; 24; 31; 2. Samuel 5; 7; 11-12//
