====== 30. İsa Beş Bin Kişiyi Doyuruyor ======

{{https://api.unfoldingword.org/obs/jpg/1/en/360px/obs-en-30-01.jpg?direct&}}

İsa havarilerini birçok köyde vazetmeye ve öğretmeye göndermişti. Havariler İsa’nın olduğu yere dönünce ne yaptıklarını O’na anlattılar. Sonra İsa, sakin bir yerde biraz dinlenmeleri için onları gölün öbür kıyısına geçmeye davet etti. Böylece onlar bir tekneye binip gölün karşı yakasına yola çıktılar.

{{https://api.unfoldingword.org/obs/jpg/1/en/360px/obs-en-30-02.jpg?direct&}}

Fakat çok insan İsa’yla havarilerin tekneyle yola çıktığını gördü. Kıyıdan koşarak onlardan önce karşı yakaya varmaya gayret ettiler. Bu yüzden İsa’yla havariler oraya vardıklarında büyük kalabalığın onları beklediğini gördüler.

{{https://api.unfoldingword.org/obs/jpg/1/en/360px/obs-en-30-03.jpg?direct&}}

Kalabalıkta kadın ve çocuk hariç 5.000’den fazla adam vardı. İsa, çobansız bir sürüye benzeyen bu halka çok acıdı. Onlara çok şey öğretti, hasta olanlara şifa verdi.

{{https://api.unfoldingword.org/obs/jpg/1/en/360px/obs-en-30-04.jpg?direct&}}

Akşama doğru havariler İsa’ya, “Artık geç oldu, yakında bir kent yok. Halkı salıver, gitsinler yiyecek bir şeyler alsınlar.” dediler.

{{https://api.unfoldingword.org/obs/jpg/1/en/360px/obs-en-30-05.jpg?direct&}}

Fakat İsa havarilere, “Siz onlara yiyecek verin!” diye buyurdu. Onlar cevabında, “Biz nasıl vereceğiz? Sadece beş ekmekle iki küçük balığımız var.” dediler.

{{https://api.unfoldingword.org/obs/jpg/1/en/360px/obs-en-30-06.jpg?direct&}}

İsa, havarilerine halkı elli kişilik gruplar hâlinde çimenlere oturtmalarını söyledi.

{{https://api.unfoldingword.org/obs/jpg/1/en/360px/obs-en-30-07.jpg?direct&}}

Bunun ardından İsa beş ekmekle iki balığı eline alıp göğe baktı, yiyecekler için Tanrı’ya şükretti.

{{https://api.unfoldingword.org/obs/jpg/1/en/360px/obs-en-30-08.jpg?direct&}}

Sonra İsa ekmeklerle balıkları parçalara böldü, parçaları halka dağıtsınlar diye havarilerine verdi. Havariler yiyeceği dağıtmaya devam etti ve yiyecek hiç bitmedi! Bütün halk doyasıya yedi.

{{https://api.unfoldingword.org/obs/jpg/1/en/360px/obs-en-30-09.jpg?direct&}}

Sonra havariler artakalan yiyecekleri topladılar. On iki sepet dolduracak kadar yiyecekler kalmıştı! Bütün bu yiyecekler beş ekmekle iki balıktan meydana gelmişti.

//Öykünün Kutsal Kitap’taki yeri: Matta 14:13-21; Markos 6:31-44; Luka 9:10-17; Yuhanna 6:5-15//
