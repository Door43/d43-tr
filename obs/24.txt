====== 24. Yahya İsa’yı Vaftiz Ediyor ======

{{https://api.unfoldingword.org/obs/jpg/1/en/360px/obs-en-24-01.jpg?direct&}}

Zekeriya’yla Elizabet’in oğlu Yahya büyüdü, peygamber oldu. Yahya çölde yaşar, yaban balı ve çekirge yer, deve kılından bir aba giyinirdi.

{{https://api.unfoldingword.org/obs/jpg/1/en/360px/obs-en-24-02.jpg?direct&}}

Çok insan Yahya’yı dinlemek için çöle giderdi. Yahya onlara, “Tövbe edin, çünkü Tanrı’nın Hükümranlığı yaklaştı!” diye seslenirdi.

{{https://api.unfoldingword.org/obs/jpg/1/en/360px/obs-en-24-03.jpg?direct&}}

Yahya, çağrısını dinleyerek günahlarından dönen çok insanı vaftiz etti. Yahya’nın yanına gelen birçok din alimi tövbe etmemiş ve günahlarını itiraf etmemişti.

{{https://api.unfoldingword.org/obs/jpg/1/en/360px/obs-en-24-04.jpg?direct&}}

Yahya din alimlerine şöyle seslendi: “Ey siz, zehirli yılanlar! Tövbe edin, davranışınızı değiştirin! İyi meyve vermeyen her ağaç kesilip ateşe atılacak.” Yahya, peygamberlerin şu sözünü gerçekleştirdi: “İşte senin önünden elçimi gönderiyorum. O benim yolumu hazırlayacak.”

{{https://api.unfoldingword.org/obs/jpg/1/en/360px/obs-en-24-05.jpg?direct&}}

Bazı Yahudiler Yahya’dan Mesih olup olmadığını sordular. Yahya şöyle cevap verdi: “Ben Mesih değilim. Fakat benden sonra gelen biri var. O çok büyüktür. Ben O’nun çarıklarının bağını çözmeye bile layık değilim.”

{{https://api.unfoldingword.org/obs/jpg/1/en/360px/obs-en-24-06.jpg?direct&}}

Ertesi gün İsa, vaftiz olmak için Yahya’nın yanına geldi. Yahya O’nu görünce, “İşte! Dünyanın günahını ortadan kaldıran Tanrı Kuzusu!” dedi.

{{https://api.unfoldingword.org/obs/jpg/1/en/360px/obs-en-24-07.jpg?direct&}}

Yahya İsa’ya, “Seni vaftiz etmeye layık değilim. Asıl Sen beni vaftiz etmelisin.” dedi. Fakat İsa cevabında şöyle dedi: “Beni vaftiz edeceksin, çünkü bu, yapılması gereken doğru iştir.” Böylece Yahya, İsa’yı asla günah işlememesine rağmen vaftiz etti.

{{https://api.unfoldingword.org/obs/jpg/1/en/360px/obs-en-24-08.jpg?direct&}}

İsa vaftiz olduğunda sudan çıkınca Tanrı’nın Ruhu güvercin biçiminde görünerek İsa’nın üzerine inip durdu. O anda gökten Tanrı’nın sesi duyuldu: “Sevdiğim Oğlum Sensin, Senden çok razıyım!”

{{https://api.unfoldingword.org/obs/jpg/1/en/360px/obs-en-24-09.jpg?direct&}}

Tanrı Yahya’ya şöyle demişti: “Vaftiz ettiğin bir adam üzerine Kutsal Ruh inip duracak. O adam Tanrı’nın Oğludur!” Tek bir Tanrı vardır. Ancak Yahya İsa’yı vaftiz ettiğinde Baba Tanrı’nın konuşmasını duydu, Oğul Tanrı olan İsa’yı gördü ve Kutsal Ruh’u da gördü.

//Öykünün Kutsal Kitap’taki yeri: Matta 3; Markos 1:9-11; Luka 3:1-23​//
