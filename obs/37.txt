====== 37. İsa Lazar'ı Ölümden Diriltiyor ======

{{https://api.unfoldingword.org/obs/jpg/1/en/360px/obs-en-37-01.jpg}}

Bir gün İsa Lazar'ın hasta olduğu haberini aldı. Lazar ve iki kız kardeşi Meryem ve Marta İsa'nın yakın dostlarıydı. İsa bu haberi alınca, "Bu hastalık ölümle sonuçlanmayacak, ama Tanrı'ya izzet getirecek." dedi. İsa dostlarını severdi, fakat bulunduğu yerde iki gün kalıp bekledi.

{{https://api.unfoldingword.org/obs/jpg/1/en/360px/obs-en-37-02.jpg}}

Aradan iki gün geçtikten sonra İsa havarilerine, "Yahudiye'ye geri dönelim." dedi. Havariler itiraz ettiler: "Bu yakında oradaki insanlar seni öldürmek istediler!" İsa onlara, "Dostumuz Lazar uyudu, ben de onu uyandıracağım." dedi.

{{https://api.unfoldingword.org/obs/jpg/1/en/360px/obs-en-37-03.jpg}}

Havariler İsa'ya, "Efendimiz, Lazar uyuyorsa iyileşecek." diye cevap verdiler. Bunun üzerine İsa onlara açıkça, "Lazar öldü. Orada olmadığıma seviniyorum, çünkü bu vesileyle siz bana iman edeceksiniz." dedi.

{{https://api.unfoldingword.org/obs/jpg/1/en/360px/obs-en-37-04.jpg}}

İsa Lazar'ın doğduğu kente vardığında Lazar dört gündür ölmüştü. İsa'yı karşılamaya çıkan Marta O'na dedi: "Efendimiz, burada olsaydın kardeşim ölmezdi. Ama ben zaten Tanrı'nın sana dilediğin her şeyi vereceğine inanıyorum."

{{https://api.unfoldingword.org/obs/jpg/1/en/360px/obs-en-37-05.jpg}}

İsa Marta'ya, "Diriliş ve hayat Ben'im. Bana iman eden, ölse bile yaşayacak! Bana iman eden asla ölmez! Buna iman ediyor musun?" dedi. Marta O'na şöyle cevap verdi: "Evet Efendim! Tanrı'nın Oğlu Mesih olduğuna iman ediyorum."

{{https://api.unfoldingword.org/obs/jpg/1/en/360px/obs-en-37-06.jpg}}

Sonra Meryem geldi. İsa'nın ayaklarına kapanarak, "Efendimiz, burada olsaydın kardeşim ölmezdi." dedi. İsa onlara, "Onu nereye koydunuz?" diye sordu. Onlar, "Mezara koyduk. Gel gör." diye cevap verdiler. Bunun üzerine İsa ağladı.

{{https://api.unfoldingword.org/obs/jpg/1/en/360px/obs-en-37-07.jpg}}

Mezar, ağzı büyük bir taşla kapatılmış bir mağaraydı. İsa mezara vardığında, "Taşı çekin!" diye buyurdu. Marta, "Öleli dört gün oldu. Artık kokmuştur." dedi.

{{https://api.unfoldingword.org/obs/jpg/1/en/360px/obs-en-37-08.jpg}}

İsa, "Sana, iman edersen Tanrı'nın izzetini göreceksin demedim mi?" diye karşılık verdi. Bunun üzerine taşı yana yuvarladılar.

{{https://api.unfoldingword.org/obs/jpg/1/en/360px/obs-en-37-09.jpg}}

Sonra İsa göğe bakarak şöyle konuştu: "Baba, beni işittiğin için şükrediyorum. Beni her zaman işittiğini biliyorum. Fakat bunu, burada bulunan insanlar beni senin gönderdiğine iman etsinler diye söylüyorum." Sonra İsa, "Lazar, dışarı çık!" diye bağırdı.

{{https://api.unfoldingword.org/obs/jpg/1/en/360px/obs-en-37-10.jpg}}

Ve Lazar dışarı çıktı! Bedeni hâlâ keten bezlerle sarılıydı. İsa onlara şöyle dedi: "Ona yardımcı olun, bezlerini çıkarın, bırakın gitsin!" Birçok Yahudi bu mucize sayesinde İsa'ya iman etti.

{{https://api.unfoldingword.org/obs/jpg/1/en/360px/obs-en-37-11.jpg}}

Ancak İsa'yı kıskanan Yahudi din alimleri, İsa'yı ve Lazar'ı öldürmek için düzen kurmak amacıyla bir araya geldiler.

//Öykünün Kutsal Kitap'taki yeri: Yuhanna 11:1-46​//

