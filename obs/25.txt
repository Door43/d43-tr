====== 25. Şeytan İsa’yı Ayartıyor ======

{{https://api.unfoldingword.org/obs/jpg/1/en/360px/obs-en-25-01.jpg?direct&}}

İsa’nın vaftizinden hemen sonra Kutsal Ruh O’nu çöle götürdü. İsa kırk gün kırk gece çölde kalarak oruç tuttu. O zaman Şeytan O’nu ayartmaya geldi.

{{https://api.unfoldingword.org/obs/jpg/1/en/360px/obs-en-25-02.jpg?direct&}}

Şeytan İsa’ya, “Eğer Tanrı’nın Oğlu’ysan, şu taşları ekmeğe çevir ve ye!” dedi.

{{https://api.unfoldingword.org/obs/jpg/1/en/360px/obs-en-25-03.jpg?direct&}}

İsa şöyle cevap verdi: “Tanrı’nın Sözü’nde ‘İnsanların yaşamak için sadece ekmeğe değil, Tanrı’nın söylediği her söze ihtiyacı var.’ diye yazılmıştır.”

{{https://api.unfoldingword.org/obs/jpg/1/en/360px/obs-en-25-04.jpg?direct&}}

Sonra Şeytan, İsa’yı Tapınak’ın en yüksek yerine çıkarıp dedi: “Eğer Tanrı’nın Oğlu’ysan, kendini aşağı at, çünkü şöyle yazılmıştır: ‘Tanrı, meleklerine buyruk verecek, ayağın bir taşa çarpmasın diye seni elleri üzerinde taşıyacaklar.’”

{{https://api.unfoldingword.org/obs/jpg/1/en/360px/obs-en-25-05.jpg?direct&}}

Ancak İsa, Şeytan’a Kutsal Yazı’dan cevap verdi: “Tanrı, Sözü’nde halkına şöyle buyurur: ‘Tanrın Rab’bi denemeyeceksin!’”

{{https://api.unfoldingword.org/obs/jpg/1/en/360px/obs-en-25-06.jpg?direct&}}

Bunun üzerine Şeytan, İsa’ya dünyanın bütün krallıklarını görkemiyle beraber göstererek, “Yere kapanıp bana taparsan bütün bunları sana vereceğim.” dedi.

{{https://api.unfoldingword.org/obs/jpg/1/en/360px/obs-en-25-07.jpg?direct&}}

İsa cevabında ona, “Çekil benden, Şeytan! Tanrı, Sözü’nde halkına şöyle buyuruyor: ‘Yalnız Tanrın Rab’be tapacaksın, yalnız O’na kulluk edeceksin!’” dedi.

{{https://api.unfoldingword.org/obs/jpg/1/en/360px/obs-en-25-08.jpg?direct&}}

İsa, Şeytan’ın ayartılarına uymadı, Şeytan da O’nu bırakıp gitti. Bunun üzerine melekler gelip İsa’yla ilgilendiler.

//Öykünün Kutsal Kitap’taki yeri: Matta 4:1-11; Markos 1:12-13; Luka 4:1-13​//
