====== 6. Tanrı İshak’ı Kayırıyor ======

{{https://api.unfoldingword.org/obs/jpg/1/en/360px/obs-en-06-01.jpg?direct&}}

İbrahim iyice yaşlanmış, oğlu İshak genç adam olmuştu. Bir gün İbrahim, uşaklarından birini oğlu İshak’ın evleneceği kızı getirsin diye akrabalarının yaşadıkları ülkeye gönderdi.

{{https://api.unfoldingword.org/obs/jpg/1/en/360px/obs-en-06-02.jpg?direct&}}

Tanrı, uzun bir yolculuktan sonra İbrahim’in akrabalarının yaşadıkları yere varan uşağı Rebeka’ya yönlendirdi. Rebeka, İbrahim’in kardeşinin torunuydu.

{{https://api.unfoldingword.org/obs/jpg/1/en/360px/obs-en-06-03.jpg?direct&}}

Rebeka ailesinden ayrılıp İbrahim’in uşağıyla beraber İshak’ın evine gitmeye razı oldu. Onlar eve varır varmaz İshak Rebeka’yla evlendi.

{{https://api.unfoldingword.org/obs/jpg/1/en/360px/obs-en-06-04.jpg?direct&}}

Uzun süre sonra İbrahim öldü ve Tanrı’nın ona ahit yaparken verdiği tüm vaatler İshak’a geçti. Tanrı İbrahim’e soyunun sayısız olacağını vadetmişti, fakat İshak’ın karısı Rebeka çocuk sahibi olamıyordu.

{{https://api.unfoldingword.org/obs/jpg/1/en/360px/obs-en-06-05.jpg?direct&}}

İshak Rebeka için dua etti ve Tanrı, ikiz bebeğe hamile kalmasını sağladı. Bebekler Rebeka’nın karnında bile itiştiler ve Rebeka bunun anlamını Tanrı’ya sordu.

{{https://api.unfoldingword.org/obs/jpg/1/en/360px/obs-en-06-06.jpg?direct&}}

Tanrı Rebeka’ya, “Karnındaki iki oğlundan iki halk doğacak. Bunlar birbiriyle çarpışacaklar ve büyük oğul küçüğüne hizmet edecek.” dedi.

{{https://api.unfoldingword.org/obs/jpg/1/en/360px/obs-en-06-07.jpg?direct&}}

Rebeka’nın büyük oğlu kıpkırmızı ve tüylü doğdu, adını Esav koydular. Ardından gelen küçük kardeşi doğarken Esav’ın topuğunu tutuyordu, ona Yakup adını verdiler.

//Öykünün Kutsal Kitap’taki yeri: Yaratılış​ 24:1-25:26//
