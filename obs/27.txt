====== 27. İyi Samiriyeli Öyküsü ======

{{https://api.unfoldingword.org/obs/jpg/1/en/360px/obs-en-27-01.jpg?direct&}}

Bir gün Tevrat bilginlerinden biri İsa’yı denemek amacıyla O’na, “Hocam, ebedî hayatı miras almak için ne yapmalıyım?” diye sordu. İsa ona, “Tevrat’ta ne yazılmıştır?” dedi.

{{https://api.unfoldingword.org/obs/jpg/1/en/360px/obs-en-27-02.jpg?direct&}}

Tevrat bilgini cevabında dedi: “Tevrat, ‘Tanrın Rab’bi bütün kalbinle, varlığınla, kuvvetinle, düşüncenle seveceksin! Komşunu da kendini sevdiğin gibi seveceksin’ diye buyuruyor.” İsa, “Doğru diyorsun! Böyle yapsan yaşayacaksın!” dedi.

{{https://api.unfoldingword.org/obs/jpg/1/en/360px/obs-en-27-03.jpg?direct&}}

Ancak Tevrat bilgini salih olduğunu kanıtlamak istediği için “Hocam, komşum kim?” diye sordu.

{{https://api.unfoldingword.org/obs/jpg/1/en/360px/obs-en-27-04.jpg?direct&}}

O zaman İsa Tevrat bilginine şu öyküyü anlattı: “Bir Yahudi adam Yeruşalim’den Eriha’ya gidiyordu.”

{{https://api.unfoldingword.org/obs/jpg/1/en/360px/obs-en-27-05.jpg?direct&}}

“Yolda bir grup haydut ona saldırdı. Elindeki her şeyi alıp götürdüler, kendisini dövdüler, yarı ölü bırakıp gittiler.”

{{https://api.unfoldingword.org/obs/jpg/1/en/360px/obs-en-27-06.jpg?direct&}}

“Bir süre sonra bir Yahudi kâhin o yoldan geçti. Soyulup dövülen adamı görünce yolun öbür yanına geçti, yardıma ihtiyacı olan adamı ihmal ederek yoluna devam etti.”

{{https://api.unfoldingword.org/obs/jpg/1/en/360px/obs-en-27-07.jpg?direct&}}

“Aradan az bir zaman geçti ve bir Levili oraya geldi. (Levililer, Yahudilerin Tapınak’taki kâhinlere yardım eden bir oymağıydı.) Levili de yolun öbür yanına geçti ve soyulup dövülen adamı ihmal etti.”

{{https://api.unfoldingword.org/obs/jpg/1/en/360px/obs-en-27-08.jpg?direct&}}

“Onlardan sonra bir Samiriyelinin yolu orada düştü. (Samiriyeliler, diğer milletlerle evlenerek soyu karışmış Yahudilerdi.) Samiriyeli, Yahudi adamı görünce ona acıdı. Onunla ilgilendi, yaralarını sardı.”

{{https://api.unfoldingword.org/obs/jpg/1/en/360px/obs-en-27-09.jpg?direct&}}

“Sonra o adamı kendi eşeğine bindirip bir hana götürdü ve onunla ilgilendi.”

{{https://api.unfoldingword.org/obs/jpg/1/en/360px/obs-en-27-10.jpg?direct&}}

“Ertesi gün yoluna devam etmesi gereken Samiriyeli hancıya para vererek dedi: ‘O adama iyi bak ve bundan fazla harcın çıkarsa dönüşümde sana öderim.’”

{{https://api.unfoldingword.org/obs/jpg/1/en/360px/obs-en-27-11.jpg?direct&}}

Sonra İsa Tevrat bilginine, “Ne düşünüyorsun? - dedi. - O üç adamdan hangisi soyulup dövülen adamın komşusu oldu?” Tevrat bilgini, “Ona acıyan biri” diye cevap verdi. İsa ona, “Git, sen de öyle yap” dedi.

//Öykünün Kutsal Kitap’taki yeri: Luka 10:25-37​//
