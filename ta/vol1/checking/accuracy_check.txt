===== Çevirinin Doğruluğunu Yoklama =====

Bu modül şu soruyu cevaplar: //Çevirinin doğruluğunu nasıl yoklayabilirim?​//

Bu modüle başlamadan önce şu konuda bilgi edindiniz mi:

  * //[[:tr:ta:vol1:checking:level1|Checking Level One – Translation Team Check]]//
  * //[[:tr:ta:vol1:translate:guidelines_accurate|Create Accurate Translations]]//
  * //[[:tr:ta:vol1:checking:important_term_check|Important Term Check]]//

==== Çevirinin Doğruluğunu Yoklama ====

Bu bölümün amacı, yeni çevirinin doğru olduğundan emin olmaktır. Başka bir deyişle, yeni çeviri kaynak çeviriyle karşılaştırıldığında aynı anlamı iletiyor mu (kullanılan sözcüklerin ya da söz sırasının aynı olması zorunlu değil)?

=== 1. Seviye ===

1. Seviyede doğruluğu yoklayan kişiler çeviri takımı üyesi olabilirler, ancak yokladıkları öyküyü veya Kutsal Kitap pasajını çevirmiş kişiler olmamaları gerekir. Ayrıca çeviri takımı üyesi olmayan toplum mensupları olabilirler. Çeviri dilinin anadil taşıyıcıları, toplumda itibar kazanmış ve mümkünse Kutsal Kitap’ı geniş iletişim dilinde çok iyi bilen kişiler olmaları gerekir. Bu adımın amacı, çevirinin orijinal öykünün ya da Kutsal Kitap pasajının anlamını doğru ilettiğinden emin olmaktır. Yoklayanlar çeviri takımına öykünün veya Kutsal Kitap pasajının anlamını kendi dillerine çevirmenin en iyi yolunu bulmasına yardım edecekler. Öyküyü ya da Kutsal Kitap’ı yoklayan bir veya birkaç kişi olabilir. Öykünün ya da pasajın birkaç kişi tarafından yoklanması faydalı olabilir, çünkü ayrı kişiler çoğu zaman ayrı şeyleri fark ederler.

=== 2. ve 3. Seviyeler ===

2. Seviyede ve 3. Seviyede çevirinin doğruluğunu yoklayan kişiler, çeviri takımının üyeleri olmamalıdırlar. Çevirinin dilinde konuşan ve Kutsal Kitap’ı kaynak dilde çok iyi bilen kilise liderleri olmalıdırlar. Doğrudur ki, çeviriyi doğallık ve açıklık bakımından yoklayan dil toplum mensuplarının çeviriyi yoklarken kaynak metne bakmalarına izin verilmezdi. //Fakat çevirinin doğruluğunu denemek için yeni çeviri kaynak metin veya orijinal Kutsal Kitap dillerindeki kaynak ile karşılaştırılmalıdır.//
=== Tüm Seviyeler ===

Yoklayan kişilerin şu adımları atmaları gerekir:

1. Yoklayan kişilerden her biri çeviriyi okumalı (ya da ses kaydını dinlemeli) ve onu geniş iletişim dilinde orijinal Kutsal Kitap pasajı veya öykü ile karşılaştırmalıdırlar. Çevirmeyi yoklayan kişi kaynak Kutsal Kitap’tan birini veya birkaçını izlerken çevirmenin ona çeviriyi yüksek sesle okuması faydalı olabilir. Yoklayan kişi çeviriyi okurken (ya da ses kaydını dinlerken) ve kaynak metinle karşılaştırırken şu genel soruları aklında tutması gerekir:

  * Çeviri, orijinal anlama bir şey ekler mi?
  * Anlamın herhangi bir parçası çeviride atlatılmış mıdır?
  * Çeviride anlam herhangi bir şekilde değişti mi?

Bu sorular ayrıca çeviride yanlış bir şeyin bulunması için faydalı olabilir.

  * Kaynak dil çevirisinde anlatılan her şey aynen yeni (yerel dile) çeviri metninde de anlatılmış mıdır? (Yeni çevirinin anlamı, kaynak çevirinin bildirisini (kullanılan sözcüklerini değil) aktarmış mıdır? Sözcüklerin veya kavramların düzenlenmesi bazen kaynak dildekinden farklı olur; böyle daha iyi görünür ve aynen doğru olur.)
  * Her öyküde tanıtılan kişiler kaynak dil çevirisinde bahsedilenlerle aynı şeyleri yaparlar mı? (Yeni çeviriyi kaynak dil ile karşılaştırırken kimin ne yaptığını görmek kolay mıydı?)
  * Yeni çeviride kullanılan ve kaynak versiyonundaki anlamına uymayan Önemli Terimler var mıdır? (Şu şeyleri düşünün: Sizin halkınız, kâhin (Tanrı’ya kurban sunan) ya da tapınak (Yahudilerin kurban yeri) hakkında konuşurken ne der? Kaynak dildeki sözü ödünç almaksızın kullanabileceği bir terim var mı?)
  * Yeni çeviride kullanılan ifadeler kaynak çevirinin daha zor ifadelerinin anlaşılması bakımından faydalı mıdır? (Yeni çevirinin ifadelerinin düzenlenmesi daha iyi anlaşılmasını sağlamakla beraber kaynak dil çevirisinin anlamına uymakta mıdır?)
  * Metnin doğru olup olmadığını belirlemenin başka yolu, çeviri hakkında «kim ne yaptı, ne zaman, nerede, nasıl ve neden yaptı» gibi kavrama soruları sormaktır. Buna yardım etmek amacıyla önceden hazırlanmış olan sorular vardır. [[:en:obs:notes:questions:home|Açık Kutsal Kitap Öyküleri sorularına]] ya da [[:en:bible:questions:comprehension:home|Kutsal Kitap sorularına]] tıklayın. Bu soruların cevapları, kaynak dil çevirisine sorulan soruların cevaplarının aynısı olmalıdır. Aksi hâlde çeviride bir sorun söz konusudur.

2. Yoklayan kişinin bir sorunun veya düzeltilebilecek bir yerin olabileceğini düşündüğü yerleri not etmesi gerekir. Her yoklayan kişi bu notları çeviri takımı ile görüşecek.

3. Yoklayanların, bir Kutsal Kitap öyküsünü veya bölümünü bağımsız olarak yokladıktan sonra çevirmen ya da çeviri takımı ile buluşup Kutsal Kitap pasajını birlikte revize etmeleri gerekir. Yoklayanlar, her birinin not ettiği bir soruna ya da soruya geldikleri zaman sorularını sorabilir ya da düzeltme önerilerini sunabilirler. Yoklayan kişilerle çeviri takımı soru ve önerilerini görüşürken başka sorulardan ya da anlamı ifade etmenin yeni yollarından bahsedebilirler. Bu, iyidir. Yoklayan kişiler ve çeviri takımı işbirliği yaparken Tanrı onların öyküyü ya da Kutsal Kitap pasajının anlamını en iyi şekilde iletme yolunu keşfetmelerine yardım edecek.

4. Yoklayanlar ve çeviri takımı değiştirilecek yerlere dair karar verdikten sonra çeviri takımı çeviriyi revize edecek.

5. Çeviri takımı çeviriyi revize ettikten sonra onların dilinde doğal olduğundan emin olmak için çeviriyi birbirine ya da dil toplumu mensuplarına yüksek sesle okuyacaklar.

6. Çevirmen (ya da takım) hâlâ zor anlaşılan Kutsal Kitap ayetlerini ve başka Kutsal Kitap yoklayanlarından ek yardım isteyecekleri yerleri not edecekler. Bu notlar, 2. ve 3. seviyelerde kilise liderleri ve yoklayan kişiler tarafından kullanılacak; öyle ki, onlar çevirmenlerin anlamı kavramalarına ve daha açık şekilde iletmelerine yardım etsinler.

Bundan sonra şu konuda bilgi almanızı tavsiye ederiz:

  * //[[:tr:ta:vol1:checking:level2|Checking Level Two – External Check]]//
  * //[[:tr:ta:vol1:checking:language_community_check|Language Community Check]]//
  * //[[:tr:ta:vol1:checking:church_leader_check|Church Leader Check]]//
  * //[[:tr:ta:vol1:checking:other_methods|Other Methods]]//
  * //[[:tr:ta:vol1:translate:guidelines_accurate|Create Accurate Translations]]//
