===== Bilinmeyenler Sözlerin Çevrilmesi =====

This module answers the question: //Bilmediğim sözleri nasıl çevirmeliyim?​//

==== Bilinmeyenler Nasıl Çevrilir ====

Bazen kaynak dilde bilinmeyen sözcükler ve kavramlar kullanılır. Kaynak metindeki bir sözcüğün anlamını bilmiyorsanız Translation Notes (Çeviri Notları) ve Important Terms (Önemli Terimler) sayfaları onların anlamlarını kavramanıza yardımcı olacaktır. Fakat bazen kaynak metindeki bir sözcük, hedef dilde konuşan insanlara bilinmeyen bir nesne, hayvan, uygulama ya da başka bir şeyi belirtir. Aşağıdaki bilgi, böyle bilinmeyen şeyleri ya da kavramları çevirmenize yardım edecek.

==== Tarihsel olaylar ====

Şunu aklınızda tutmanız önemlidir ki, bir terim tarihsel olayı belirtirse, söz konusu olayın çeviride kalması gerekir. Örneğin, Markos 11:13’te İsa incir ağacını lanetler. İncir yerine herhangi başka bir ağacı yazmak, tarihsel olayı yanlış anlatmak olurdu. Bunu çevirmek için aşağıdaki seçeneklerden birini uygulayın:

  * «Meyve ağacı» gibi genel tanımlayıcı bir ifade kullanın.
  * «'İncir' adındaki meyve ağacı» gibi ödünç alınmış sözcükle tanımlayıcı bir ifade kullanın.
  * Ağacın adı olarak ödünç alınmış bir sözcük kullanın: «incir ağacı.»

Son iki seçenek için «incir»in anlamını açıklayan bir dipnot gerekli olabilir.

Başka bir örnek, İsa’nın Eski Ahit peygamberliğini yerine getirmek için sıpaya binip Yeruşalim’e girdiğini anlatan Yuhanna 12:14-15’tir. İsa’nın eşek yavrusu olan sıpaya bindiği yazıldıysa, çeviride örneğin öküze bindiği yazılamaz. Hedef dilde «eşek» için bir sözcük bulunmuyorsa, ödünç alınmış bir sözcük kullanılıp metinde ya da dipnotta açıklanabilir. Örneğin, metinde şöyle yazılabilir: «'eşek' adındaki bir hizmet hayvanının yavrusuna binerek...»

Bu, bir hayvanın öğreti ya da açıklayıcı örnek olarak kullanılmasından farklıdır. Çünkü o hâlde tarihsel olay söz konusu değildir. Aşağıdaki «kurt» örneğine bakabilirsiniz.

=== Yiyecekler ve başka nesneler ===

  * saban (elle ekmenin karşıtı)
      * Bkz: Luka 9:62’de «saban» sözcüğünün çevrilmesine dair örnek.
  * üzüm, üzüm bağı
  * buğday
  * ekmek
  * rakamlar, sayılar

=== Hayvanlar ===

Kutsal Kitap’ta bir hayvanın kullanımına dair bir örnek Yuhanna 10:12’de bulunmaktadır. Bu ayette «kurt» sözcüğü Tanrı’nın halkına zarar veren birine ait olarak kullanılır. Kurtla ilgili çok şeyler açıklanabilir, ama bu ayette koyunları korkutan ve mahveden yırtıcı ve tehlikeli bir hayvan olması özellikle vurgulanmaktadır.

Kültürünüzde kurt, bilinmeyen bir hayvan ise, kurdun yerine ona benzeyen ve benzer niteliklere sahip olan bir hayvanı kullanabilirsiniz. Örneğin, iri vahşi köpekler de kurtlara benzerler. Kuzu gibi hayvanlara saldırır, onları yerler. Dolayısıyla «kurtlar» burada «vahşi köpekler» ya da «yırtıcı köpekler» gibi genel bir terimle ya da halkınızın iyi bildiği, köpek ailesinden olan «kır kurdu» ya da «çakal» gibi özel bir terimle çevrilebilir. Ayrıca metinde vurgulanan niteliklere odaklanan «tehlikeli vahşi hayvan» gibi genel tanımlayıcı bir ifade kullanabilirsiniz.

Ayrıca Çeviri Notları’nda Luka 10:3 için [[:en:bible:notes:luk:10:03|«kurt»]] teriminin çevirisi için diğer öneriler bulunmaktadır.

=== Kültürel uygulamalar ===

Kutsal Kitap kültürü ile hedef dil kültürü arasında birçok farklılık bulunabilir. Bazen kültüre uygun olan değişiklik kullanılabilir. Fakat tarihsel bir olayı değiştirmemeye çok dikkat edin. (yukarıdaki açıklamaya bakın)

Bilinmeyen bir Kutsal Kitap uygulaması dipnotta ya da Kutsal Kitap öğretisinde açıklanabilir. Açıklamada Kutsal Kitap metninde bahsedilen kültürel uygulamayla aynı anlama gelen bilinen bir kültürel uygulama kullanılabilir. Örneğin, Yahudi kültüründe günah için pişmanlık ve tövbe, sert kumaştan yapılan giysiye (çul) sarınmak ve başından aşağı kül dökmek yolu ile gösterilirdi. Pişmanlığın başka bir belirtisi feryattı. Başka kültürlerde pişmanlığın belirtileri farklı olabilir. Fakat bu gerçekten yapılan bir uygulama ise, olduğu gibi anlatılması gerekir ve belki de ayrıca hedef dilin kültüründe aynı anlama gelen bir uygulama ile açıklanması gerekir.

Örneğin, bazı kültürlerde erkekler, akraba ya da arkadaş olan başka erkeklere selam verirken onları yanaktan öperlerdi. Bu şöyle çevrilebilir: «adamı öpüşle selamlamak» ya da «adamı öperek selamlamak.» Kültürünüzde böyle yapmıyorlarsa, bunu bir dipnotta açıklayabilirsiniz. Okuyucularınız bir erkeğin başka bir erkeği öpmesini utanç verici ya da yersiz sayarlarsa, bunu daha genel bir şekilde, örneğin, «adamı dostça selamlamak» olarak çevirebilirsiniz.

Bkz: Luka 22:47’de [[:en:bible:notes:luk:22:47|«öpüşle selamlamak»]] ifadesine dair bir örnek.

==== Çeviri için Öneriler ====

Dilinizde bilinmeyen bir terimi çevirirken aklınızda tutacağınız öneriler şunlardır:

  * Tanımlayıcı ifade kullanın. Bilinmeyen sözcüğün anlamını anlatabilmek için büyük olasılıkla bir ifade kullanmanız gerekecek. Söz konusu terimin sadece çevrilmekte olan ayette iletilen anlamını tanımlamak önemlidir.
  * Terimi benzer bir şey ile değiştirin. Bazen terimin harfi harfine çevirisi hedef dilde konuşanlar için bilinmez, anlaşılmaz olur, ama bunun yerine kullanılabilecek benzer bir şey bulunabilir. Sadece terim tarihi olayı belirtmediği takdirde bunu yapabilirsiniz.
  * Başka bir dilden alınan yabancı bir sözcük kullanın. Yabancı sözcükler, hedef dil olmayan bir dilden alınan sözcüklerdir. Ayrıca yabancı bir sözcüğü genel sözcük ya da tanımlayıcı ifade ile birlikte kullanabilirsiniz.
  * Anlamca daha genel olan bir terim kullanın. Örneğin, «eşek» sözcüğünden daha genel olan «hizmet hayvanı» kullanılabilir. Eşek bir hizmet hayvanı olduğu için bunu yapabilirsiniz.
  * Anlamca daha özel olan bir ifade kullanın. Bazen hedef dilde terimi tanımlayabilecek genel bir terim bulunmuyor, dolayısıyla söz konusu terime ait olan özel örnekleri kullanabilirsiniz. Örneğin, gök cisimlerine ait genel «ışıklar» terimi bulunmuyorsa, muhtemelen «güneş, ay ve yıldızlar» şeklinde özel sözcükler kullanabilirsiniz.

Next we recommend you learn about:

  * //[[:tr:ta:vol1:translate:translate_names|Translate Names]]//
