===== Bilinmesi Gereken Terimler =====

Bu modül şu soruyu cevaplar: //Hangi terimleri bilmem gerekir?​//

Bu modüle başlamadan önce şu konuda bilgi edindiniz mi:

  * //[[:tr:ta:vol1:translate:translate_manual|Introduction to Translation Manual]]//

==== Bilinmesi Önemli Olan Sözler ====

//Not: Bunlar, Çeviri Kılavuzu’nda dilden bahsedilirken kullanılan terimlerdir. Çevirmenin Çeviri Kılavuzu’nu kullanması için bu terimleri anlaması gerekecek.//

**Terim** - Bir şeyi, kavramı ya da eylemi belirten sözcük veya ifade. Örneğin, kendi ağzına bir sıvı dökmek için Türkçede kullanılan terim «içmek», İngilizcede «drink»tir. Birinin yaşamında önemli bir geçişi simgeleyen bir ritüeli tanımlayan terim ise İngilizce «rite of passage» (Türkçesi «geçiş ayini»). Terimle sözcük arasındaki fark, terimin birkaç sözcükten oluşabilmesindedir.

**Metin **- Metin, bir anlatıcı veya yazarın dil vasıtasıyla dinleyiciye ya da okuyucuya ilettiği bildiridir. Anlatıcı veya yazar, aklında tuttuğu bir anlamı iletmek için dilin bir biçimini seçer.

**Bağlam **- Söz konusu olan sözcüğü, ifadeyi ya da cümleyi çevreleyen sözcükler, ifadeler ve cümleler. Bağlam, metnin incelediğiniz kısmını çevreleyen metindir. Ayrı ayrı sözcük ve ifadelerin anlamı değişik bağlamlarda değişebilir.

**Biçim **- Bir dilin yazılı ya da sözlü olarak kullanılan yapısıdır. «Biçim», dilin düzenlenmesidir; sözcükleri, söz sırasını, grameri, deyimleri ve metin yapısının herhangi başka niteliklerini içerir.

**Gramer **- Bir dilde cümlelerin kurulması. Bu ayrıca cümlenin çeşitli ögelerinin sırası, örneğin, fiilin cümlenin başında, ortasında ya da sonunda yer alması ile ilgilidir.

**Deyim **- Birkaç sözcükten oluşan ve ayrı sözcüklerin anlamlarından farklı bir anlama gelen ifade. Deyimler birebir, yani ayrı sözcüklerin anlamları ile çevrilemez. Örneğin, Türkçe «çıngırağı çekti» deyimi «öldü» anlamına gelir.

**Anlam **- Metinde okuyucuya veya dinleyiciye iletilmeye çalışılan belli başlı düşünce ya da kavramdır. Anlatıcı veya yazar dilin değişik biçimlerini kullanarak aynı anlamı iletebilir ve değişik insanlar aynı dil biçimini işitir ya da okur iken değişik anlamları algılayabilirler. Böylece biçim ve anlamın aynı şey olmadığını görebilirsiniz.

**Çeviri **- Bir dilin biçimi ile iletilen anlamı diğer bir dilin biçimi ile ifade edilmesi.

**Kaynak Dil** - çeviri bu dilden yapılır.

**Kaynak Metin** - Çeviri bu metinden yapılır.

**Hedef Dil** - Çeviri bu dile yapılır.

**Hedef Metin** - Çevirmenin kaynak metnin anlamını çevirirken yarattığı metin.

**Orijinal Dil** - Kutsal Kitap metninin ilk olarak yazılmış olduğu dil. Yeni Ahit’in orijinal dili Yunancadır. Eski Ahit’in büyük kısmının orijinal dili İbranicedir. Ancak Daniel ve Ezra kitaplarının bazı bölümleri Aramice yazılmıştır. Orijinal dil her zaman çevirinin yapılacağı en doğru dildir.

**Geniş İletişim Dili** - Geniş arazide çok insanın konuştuğu dil. İnsanların çoğunun ana dili değil, dil toplumlarının dışında insanlarla konuşurken kullandıkları dil. Bazı insanlar buna ticaret dili derler. Kutsal Kitap çevirilerinin çoğu kaynak dil olarak geniş iletişim dilini kullanırlar.

**Birebir Çeviri** - bunun sonucunda anlam değişse bile, hedef metinde kaynak metnin biçimini aktarmayı amaçlayan çeviri.

**Anlama Dayalı Çeviri (veya Dinamik Çeviri)** - bunun sonucunda biçim değişse bile, hedef metinde kaynak metnin anlamını aktarmayı amaçlayan çeviri.

**Pasaj **- Kutsal Kitap metninin söz konusu olan kısmı. Bir ayet kadar küçük olabilir, ama genelde bir konuya ait olan ya da bir öyküyü anlatan birkaç ayet.

Next we recommend you learn about:

  * //[[:tr:ta:vol1:translate:translate_whatis|What is Translation]]//
