===== Biçimin Önemi =====

This module answers the question: //Biçimin önemi nedir?​//

Before you start this module have you learned about:

  * //[[:tr:ta:vol1:translate:translate_fandm|Form and Meaning]]//
  * //[[:tr:ta:vol1:translate:translate_process|The Translation Process]]//
  * //[[:tr:ta:vol1:translate:translate_discover|Discover the Meaning of the Text]]//
  * //[[:tr:ta:vol1:translate:translate_retell|Re-telling the Meaning]]//

==== Neden Biçim Önemlidir ====

Metnin en önemli ögesi anlamıdır. Fakat metnin biçimi de büyük öneme sahiptir, sadece anlamı içinde bulunduran bir «kap» değildir. Biçim, anlamın nasıl anlaşıldığını, nasıl algılandığını etkiler. Böylece biçimin kendisi de belirli bir anlama sahip olur.

Örneğin, Mezmur 9:1-2’nin şu çevirilerinde biçim değişikliğine bakın:

>//Bütün yüreğimle RAB’be şükredeceğim. Senin yaptığın harikaların hepsini anlatacağım. Senin sayende sevinç bulacak, coşacağım. Adını ilahilerle öveceğim, ey Yüceler Yücesi!//

>//Ya RAB, bütün yüreğimle sana şükredeceğim, Yaptığın harikaların hepsini anlatacağım. Sende sevinç bulacak, coşacağım, Adını ilahilerle öveceğim, ey Yüceler Yücesi!//

Birinci versiyonda metin, öykü anlatmak için kullanılan biçimden hiç farklı değildir. Mezmurun her mısraı ayrı bir cümle olarak yazılmıştır.

İkinci versiyonunda ise metin, hedef dilin kültüründe şiirde mısraların dizildiği bir biçimde kurulmuştur, şiirin her mısraı ayrı satır şeklindedir. Ayrıca ilk iki mısra virgülle bölünmüş ve ikinci mısraı paragraf başından yazılmıştır. Böylece onların birbirine bağlı oldukları, benzer şeyleri söyledikleri belirtilmiştir. Üçüncü ve dördüncü mısralar da aynı düzenle yazılmıştır.

İkinci versiyonun okuyucusu bu Mezmurun biçimi sayesinde onun bir şiir ya da şarkı olduğunu bilecek, ama birinci versiyonun okuyucusu bunu anlamayabilir, çünkü çeviri metnin biçiminde bu özellik iletilmemiştir. Birinci versiyonunun okuyucusu bu Mezmurun şarkıya benzediğini, ama şarkı biçiminde sunulmadığı için şaşkın kalabilir. Sözleri sevinç duygusunu ifade etmektedir. Bir çevirmen olarak dilinizde sevinçli şarkının genel biçimini kullanmanız gerekecek.

Ayrıca 2 Samuel 18:33b’nin biçimine dikkat edin:

//> «Ah oğlum Avşalom! Ah oğlum, oğlum Avşalom!... Keşke senin yerine ben ölseydim, oğlum! Ah oğlum Avşalom!»​//

Ayetin bu kısmının şu anlamı içerdiği söylenebilir: «Oğlum Avşalom’un yerine ben ölseydim daha iyi olurdu.» Evet, bu, ayetin içerdiği anlamı özetliyor. Fakat biçim içerikten daha fazlasını iletir. «Oğlum» sözünün ve «Avşalom» isminin tekrar tekrar söylenmesi, «Ah», «Keşke» ünlemlerinin kullanılması - bütün bunlar oğlunu kaybeden bir babanın şiddetli duygularını, acısını iletmektedir. Bir çevirmen olarak sadece sözcüklerin değil, biçimin de anlamını çevirmeniz gerekecek. 2 Samuel 18:33b’de orijinal dildeki duygusunun aynısını ifade eden bir biçimi kullanmanız önemlidir.

Böylelikle, Kutsal Kitap metninin biçimini incelememiz ve neden başka değil, bu biçime sahip olduğunu sormamız gerekir. Metinde hangi tavır ya da duygu iletiliyor? Biçimin anlamını kavramamıza yardım edebilecek başka sorular şunlardır:

  * Metni yazan kim?
  * Metni alan kim?
  * Metin ne durumda yazıldı?
  * Hangi sözcük ve ifadeler seçildi ve neden?
  * Çok duygusal sözcükler kullanılıyor mu ya da cümlede sözlerin sırası ile ilgili özel bir durum söz konusu mudur?

Biçimin anlamını anladığımızda hedef dilde ve kültüründe aynı anlamı ileten bir biçim seçebiliriz.

==== Kültür Anlamı Etkiler ====

Biçimlerin anlamını kültür belirler. Aynı biçimin değişik kültürlerde değişik anlamları olabilir. Biçimin anlamı dahil olmak üzere anlamın çeviride aynı kalması gerekir. Yani metnin biçimi kültüre uygun olarak değişmeli. Form, metnin dilini, düzenlenişini, herhangi tekrarları ya da «Ah» gibi ses taklidi niteliğinde olan sözleri içerir. Bu şeylerin hepsini incelemeniz, anlamlarını belirlemeniz ve sonra hedef dilde ve kültürde hangi biçimin bu anlamı en iyi ilettiğine karar vermeniz gerekir.

Next we recommend you learn about:

  * //[[:tr:ta:vol1:translate:translate_literal|Literal Translations]]//
  * //[[:tr:ta:vol1:translate:translate_dynamic|Meaning-Based Translations]]//
  * //[[:tr:ta:vol1:translate:translate_levels|Levels of Meaning]]//
