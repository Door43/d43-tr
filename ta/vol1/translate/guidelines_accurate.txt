===== Doğru Çeviri Yaratma =====

Bu modül şu soruyu cevaplar: //Doğru çevirileri nasıl yaratırız?​//

Bu modüle başlamadan önce şu konuda bilgi edindiniz mi:

  * //[[:tr:ta:vol1:translate:guidelines_intro|The Qualities of a Good Translation]]//
  * //[[:tr:ta:vol1:intro:translation_guidelines|Translation Guidelines]]//

==== Doğru Çeviriler ====

Kutsal Kitap’ın DOĞRU çevirisini yaratma, çevirinin kaynakla aynı mesajı iletmesi anlamına gelir. Atılacak adımlardan bazısı şunlardır:

  * Bir pasajın anlamını keşfedin.
  * Ana düşünceyi belirleyin.
  * Yazarın mesajına dikkat ederek çevirin.

=== Anlamı Keşfedin ===

Öncelikle, anlamını keşfetmek için her pasajı birkaç kez okuyun. Çeviri Stüdyo’sunda bulunan iki Kutsal Kitap versiyonunu -Unlocked Dynamic Bible ve Unlocked Literal Bible- kullanın. Ayrıca Translation Words (Çeviri Sözleri) ve Translation Notes (Çeviri Notları)’daki tanımları okuyun.

Unlocked Dynamic Bible (dinamik)’da Luka 10:8 ve 9 şöyle olabilir: «Bir şehre girdiğinizde insanlar sizi iyi karşılarsa, size ne ikram ederlerse yiyin. Oradaki hastalara şifa verin; onlara, ‘Allah’ın Hükümranlığı size yaklaştı’ deyin.»

Aynı ayetler Unlocked Literal Bible (birebir)’da şöyle olabilir: «Bir kente girdiğinizde sizi kabul ederlerse, önünüze konulanı yiyin. Orada bulunan hastaları iyileştirin ve kendilerine, ‹Allah’ın Hükümranlığı size yaklaştı› deyin.»

Farklılıkları gördünüz mü? Bu Kutsal Kitap versiyonlarında kullanılan sözcüklerin arasında farklılıklar vardır.

Anlamın aynı olduğunu keşfettiniz mi? Her iki versiyonda İsa belirli emirler verir.

=== Ana Düşünceyi Belirleyin ===

Pasajın anlamını keşfettikten sonra ana düşüncesini belirlemeniz gerekecektir.

Kendinize sorun: «Yazar bunu neden yazmış ve bu konuyla ilgili ne hissetmiştir?»

Luka 10 pasajını tekrar gözden geçirin. Size göre yazar bunu neden yazmıştır? Size göre yazar burada yazdığı şeylerle ilgili ne hissetmiştir? Siz ne düşünüyorsunuz? Bu pasajı birkaç kez okuduktan sonra şu sorulara cevap verin:

  * Burada ne oluyor? //İsa emirler vermiştir.​//
  * Bu şeyler ne zaman ve nerede oldu? //Bu soruya cevap vermek için önce olanları hatırlamanız gerekecek. Luka’nın yazdığına göre, ondan önce İsa ve öğrencileri Yeruşalim’e yola koyulmuşlardı ve 10. bölüm, İsa’nın 72 kişiyi hizmete göndermesinden başlar.​//
  * Bu pasaja kimler katılıyor?// İsa ve gönderdiği 72 kişi.​//
  * 72 kişi hangi hizmete yollanmıştı? //Hastalara şifa verme ve herkese Tanrı’nın Hükümranlığı’nın yaklaştığını ilan etme hizmetine.​//

=== Yazarın Mesajı ===

Son olarak, kaynak metni doğru şekilde çevirmek için ayrıca orijinal okuyucuyu ve yazarın mesajını düşünmek gerek.

Size göre yazarın okuyuculara bildirmek istediği belirli şeyler var mıydı? Yazarın ana düşüncelerini nasıl belirlediğimizi hatırlıyor musunuz? Ana düşünceleri şunlardı:

  * İsa’nın verdiği emirler
  * İsa’nın yolladığı 72 kişinin hastalara şifa verme gücüne sahip olacakları
  * Başkalarına Tanrı’nın Hükümranlığı’nın yaklaştığını ilan edecekleri

Orijinal okuyuculara iletilen mesaj buydu. Aynı mesajın hedef dilde de net şekilde aklınıza gelmesini sağlayın.

Pasajı gözden geçirin, onu kendi dilinizde nasıl anlatabileceğinizi düşünün. Bu ilk çevirinizi yazıp saklayın. Dilinize uygun olan alfabeyi kullanın.

**Aklınızda tutun:**  Çeviri, orijinal mesajın anlamını hedef dilde olabildiğince açık ve doğal bir biçimde yeniden anlatmadır.

Bundan sonra şu konuda bilgi almanızı tavsiye ederiz:

  * //[[:tr:ta:vol1:translate:guidelines_clear|Create Clear Translations]]//
  * //[[:tr:ta:vol1:translate:guidelines_natural|Create Natural Translations]]//
  * //[[:tr:ta:vol1:translate:guidelines_church_approved|Create Church-Approved Translations]]//
  * //[[:tr:ta:vol1:translate:translate_process|The Translation Process]]//
