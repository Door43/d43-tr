===== Harfi Harfine Çeviri =====

Bu modül şu soruyu cevaplar: //Neden harfi harfine çevirmemem gerekir?​//

Bu modüle başlamadan önce şu konuda bilgi edindiniz mi:

  * //[[:tr:ta:vol1:translate:translate_literal|Literal Translations]]//
  * //[[:tr:ta:vol1:translate:translate_fandm|Form and Meaning]]//

==== Definition ====

Harfi harfine çeviri, birebir çevirinin en aşırı biçimidir. Bu, en iyi çeviri yöntemi değildir. Harfi harfine çeviride sadece kaynak metindeki her sözcük hedef dildeki karşılığı ile değiştirilir.

=== Harfi harfine çevirilerde ===

  * Her defa bir sözcük odak noktasında bulunur.
  * Hedef dilin doğal cümle yapısı, ifade yapısı ve mecazları ihmal edilir.
  * Harfi harfine çevirideki süreç oldukça basittir.
      * Kaynak metnin birinci sözcüğü karşılığı ile çevrilir.
      * Onun ardından bir sonraki sözcük de aynen böyle çevrilir. Bu süreç, bütün ayet çevrilene dek sürer.
  * Harfi harfine çeviri yaklaşımı bu kadar basit olduğu için çekici olur, ama kalitesiz çeviri metniyle sonuçlanır.

Harfi harfine çeviriler zor okunur, çoğu zaman kafa karıştırıcı ve anlamsız olur. Böyle çeviri yapmaktan kaçınmanız gerekir.

=== Örnekler ===

== Söz Sırası ==

Aşağıda Luka 3:16’nın HADİ çevirisi sunuluyor:

>//Yahya şöyle dedi: “Ben sizi suyla vaftiz ediyorum, fakat benden daha üstün Olan geliyor. Ben O’nun çarığının bağını çözmeye bile lâyık değilim. O sizi Mukaddes Ruh’la ve ateşle vaftiz edecek.”​//

Bu çeviri açık ve kolay anlaşılandır. Ama çevirmenler bu ayeti harfi harfine yöntemiyle çevirseydiler çeviri nasıl olurdu?

Aşağıda orijinal Yunanca metindeki kelimelerin tek tek Türkçe karşılıkları sunuluyor:

>//yanıtladı diye hepsine bu Yahya ben gerçekten suyla vaftiz ediyorum sizi gelecek ama o güçlü benden o ki değilim layık bağlayayım bağını çarığının onun kendisi sizi vaftiz edecek Kutsal Ruh’la ve ateşle​//

Bu çeviri Türkçe zor anlaşılıyor. Bu, dilinizde nasıl seslenir?

Tekrar yukarıdaki HADİ versiyonuna bakın ve farkı görün. Türkçe HADİ çevirisini yapanlar orijinal Yunanca söz sırasına uymadılar. Cümle Türkçe gramerine uysun diye sözcüklerin yerlerini değiştirdiler. Bazı ifadeleri de değiştirdiler. Örneğin, «Yahya onların hepsine şöyle diyerek cevap verdi» yerine «Yahya şöyle dedi.» Metnin Türkçe doğal seslenmesi için değişik sözcükleri kullandılar.

Sonuçta oluşturulan metnin Yunanca metin ile aynı anlamı iletmesi önemlidir.

Bu örnekte HADİ’deki Türkçe, zor anlaşılan harfi harfine versiyonundan iyidir.

== Kelime Anlamlarının Çeşitleri ==

Ayrıca, harfi harfine çeviri yapanlar, birçok sözcüğün çeşitli anlamlarının bulunduğunu göz önüne almazlar. Harfi harfine çevirilerde sözcüğün sadece bir anlamı seçilir.

Örneğin, Yunanca «aggelos» sözcüğü haberci olan bir insana ya da bir meleğe ait olabilir.

Luka 7:27’de «aggelos» sözcüğü haberci olan bir insana aittir. İsa Vaftizci Yahya’dan söz ederken şöyle dedi: «‘İşte, habercimi senin önünden gönderiyorum; O önden gidip senin yolunu hazırlayacak’ diye yazılmış olan sözler onunla ilgilidir.»

Luka 2:15’te ise «Melekler yanlarından ayrılıp göğe çekildikten sonra...» diye başlayan cümlede bu sözcük meleklere aittir.

Bu ayetlerde bu sözcüğün iki farklı varlığı belirtmesine rağmen, harfi harfine çeviride bu sözcük her iki ayette aynen ya «haberci» ya da «melek» olarak çevrilebilir. Bu da okuyu için kafa karıştırıcı olabilir.

== Mecazlar ==

Sonuç itibarile, harfi harfine çeviri mecazın anlamını iletmez.

Mecazların anlamları, oluştukları ayrı sözcüklerin anlamlarından farklı olur. Onlar harfi harfine çevrildiğinde anlamları açık değil. Hatta hedef dilin doğal söz sırasına uygun olarak çevrildiğinde bile anlamları açık olmayabilir. Mecazları düzgün çevirmek konusunda daha çok öğrenmek için Mecazlar modülüne gidin.

Bundan sonra şu konuda bilgi almanızı tavsiye ederiz:

  * //[[:tr:ta:vol1:translate:translate_problem|Problems with Literal Translations]]//
  * //[[:tr:ta:vol1:translate:figs_intro|Figures of Speech]]//
  * //[[:tr:ta:vol1:translate:translate_dynamic|Meaning-Based Translations]]//
